<?xml version="1.1" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Løvenskiold_stattholderrapporter_1844-1856</title>
            <editor>Mette Ekker</editor>
            <author/>
         </titleStmt>
         <editionStmt>
            <edition>
               <date>2016-11-23</date>
            </edition>
         </editionStmt>
         <publicationStmt>
            <p>no publication statement available</p>
         </publicationStmt>
         <sourceDesc>
            <p/>
         </sourceDesc>
      </fileDesc>
      <revisionDesc>
         <listChange>
            <change>
               <name>meek</name>
               <date>2016-11-23</date>
            </change>
         </listChange>
      </revisionDesc>
   </teiHeader>
   <text>
      <body>
         <div type="rapport">
            <head>
               <supplied resp="editor">Christiania 6. februar 1846</supplied>
            </head>
            <div type="hoveddel">
               <head type="sub">Underdanigst Rapport!</head>
               <p>	Min sidste underdanigste Rapport var af 23e forrige Maaned.</p>
               <p>	De 100 Speciedaler, som Deres Majestæt naadigst har tilladt mig at disponere over den 26de Januar til Høistsalig Kong Carl Johans Ihukommelse, har jeg dette Aar overdraget til Administrationen for det herværende Understøttelses Selskab, hvis underdanigste Taksigelse med Indberetning om Anvendelsen underdanigst vedlægges. Samme Dag uddeeltes Renterne af det her stiftede Legat til Høistsalig Kongens Ihukommelse 200 Speciedaler til 20 Trængende. Saaledes uddeles der endnu Velgjerninger fra den i Livet velgjørende Konges Grav.</p>
               <p>	Besættelsen af Chefsposten for det Valderske Musqueteer-Corps var igaar Gjenstand for langvarige Discussioner i Statsraadet, uden at man kunde blive enig. Den anden Agershuusske Infanterie-Brigade, hvori Vacancen finder Sted, har indstillet Brigadens nationale Compagnie-Chef, som har ældst Officiersanciennetet nemlig Capitaine Seip; Armee-Commandoen derimod, med hvilken Armee-Departementet har forenet sig, en end ældre Officier, national Compagniechef i<hi rend="underline">Første</hi>  Agershuusske Brigade, Capitaine Piro. Naar i Begivenhed som denne vedkommende militaire Autoriteter ere enige, troer jeg at burde respectere deres sagkyndige Anskuelse; men dette er ikke Tilfældet her.</p>
               <p>	Jeg tillader mig underdanigst foreløbig at vedlægge mit Votum i Sagen, tilligemed nogle Oplysninger, hvorpaa jeg har troet at burde tage Hensyn. 4 af Statsraadets Medlemmer votere for den ældste Officier Capitaine Piro; een for den ældre Corpsmajor i den Trondhjemske Brigade, Sommerschild; Statsraad Foss har uden Hensyn til Anciennetet forenet sig med mig for Corps-Majoren i 2den Agershuusske Brigade, Ingier, og vi formene, at have holdt os Armee-Planens Foreskrift nøie efterrettelig. Deres Majestæts Viisdom vil træffe det rette Valg.</p>
               <p>	Under Behandlingen af Indstillingen om Deres Kongelige Høiheder, Kronprindsens og Prinds Gustavs Udnævnelser til Capitaine og Premier-Lieutenant i den Norske Armee, opstod det i Regjeringen Spørgsmaal, om der for Deres Kongelige Høiheder skal udfærdiges de sædvanlige Kongelige Bestillinger (Fulmakter). Da saadant hidindtil ikke har været iagttaget for de Kongelige Prindser, tillader jeg mig underdanigst i denne Henseende at udbede mig Deres Majestæts naadige Befaling meddeelt.</p>
               <p>	Ifølge Deres Majestæts mig ved Grev E. Lewenhaupt givne naadige Tilladelse agter jeg imorgen at afreise til Berg, for ikke under min Nærværelse her den 7de altfor meget at føle Savnet af den Lykke, som Deres Majestæter skjænkede mig samme Dag forrige Aar ved Deres høie Nærværelse i Stiftsgaarden, Dagen efter Deres Majestæters Ankomst hertil. Jeg ønsker at blive 2 Dage paa Berg, at reise til Fossum den 9de, den 16de derfra tilbage, den 17de paa Berg og at være her tilbage den 18de. Under min Fraværelse vil Statsraad Holst overtage mine Vices og underdanigst indberette, om noget mærkeligt skulde indtræffe.</p>
               <p>	Amtmand Falsen har tilsendt mig sin underdanigste Ansøgning om det ved Sems Forflyttelse ledigblevne Stiftsamtmands Embede i Christianssand. Gjør det mig end ondt, at Falsen ønsker at forlade Bradsberg Amt, saa under jeg ham dog gjerne nogen Erstatning for senere feilslaaede Forhaabninger, og i denne Begivenhed kan jeg ikke vel tænke mig, at Nogen skulde kunne gjøre ham Rangen stridig.</p>
               <p>	I afvigte October Maaned indstillede Regjeringen underdanigst til Deres Majestæts naadigste Bifald, at de af sidste Storthing til Jury-Institutionens Undersøgelse i fremmede Lande bestemte 3000 Speciedaler dertil maa anvendes, og den indstiller nu underdanigst, at 2de yngre formeentlig dygtige Jurister i denne Hensigt maa udsendes.</p>
               <p>	Allerede i den første Indstilling yttredes megen Tvivl om Jury-Institutionens Gavnlighed i Norge og om dens Forenelighed med vore retlige Institutioner, og Statsraad Stang erklærede sig nu bestemt enig med den af Schweigaard paa Storthinget yttrede Anskuelse om dens Uforenelighed med Grundlovens Bestemmelser om den dømmende Magt.</p>
               <p>	Regjeringens Pluralitet har troet ved denne Leilighed at burde gjentage sin tidligere yttrede Tvivl om Jurys Uforenelighed med vore retlige Institutioner in specie med Grundloven.</p>
               <p>	Jeg beder mig naadigst tilladt foreløbig at yttre min Anskuelse om Gavnligheden.</p>
               <p>	Jeg anseer Jury-Institutionen i alle Lande høist mislig, i Norge høist farlig; med Hensyn paa de her havende Elementer til Juriernes Composition, nemlig Spidsborgere, Bønder, Avanturiers, hvoraf her i Bye og Bygd ere Mange. Norske Borgeres Ære, Liv, Gods er sikkrere betrygget under vore til Love bundne Domstole, med Tillæg af den Kongelige Benaadnings-Ret, end under Juriers vilkaarlige Skjøn. Vore Bønder og Consorter have den lovgivende Magt; de tragte efter den executive; Jury-Institutionen vilde derhos give dem den i alle borgerlige Forholde meest indgribende Magt nemlig den dømmende. Jeg beder Gud bevare mit Fædreland for dette Frihedens formeentlige Palladium!</p>
               <p>	Sluttelig tillader jeg mig underdanigst at berøre en Gjenstand, mere i Egenskab af Deres Majestæts i alle Begivenheder troepligtige Tjener end som Deres Majestæts Statholder, nemlig det Kongelige Slots Meublering, hvortil Penge ere bevilgede.</p>
               <p>	Her findes Ingen, som har Begreb om, hvad hertil udfordres, Kundskab og Smag til herfor at opgjøre en Plan eller til sammes hensigtsmæssige Iværksættelse.</p>
               <p>	Jeg vover underdanigst at foreslaae, at Deres Majestæt snart for dette Hverv vil hidsende en sagkyndig og dygtig Mand, helst fra Stockholm, eller fra Kjøbenhavn, eller Berlin, for at tage Sagen under Overveielse med Slots-Intendanten og øvrige Vedkommende. <lb/>
               </p>
               <closer>
                  <dateline>
                     <placeName>Christiania</placeName>
                     <date>den 6 Februar 1846. </date>
                  </dateline>
                  <lb/>
Til <lb/>
Hans Majestæt Kongen <lb/>
                  <salute>underdanigst	</salute>
                  <signed>
                     <persName>Løvenskiold</persName>
                  </signed>
               </closer>
            </div>
            <div type="vedlegg">
               <head type="tillegg">
                  <supplied resp="editor">Tillegg til rapport av 6. februar 1846.</supplied>
               </head>
               <head type="sub2" rend="center">Mit Votum betræffende Besættelsen af den Valderske Corpschefs-Post.</head>
               <p>	Den Regel, hvorpaa min Anskuelse i denne Begivenhed begrundes er Armee-Planen af 3die Julii 1817 § 9 litr. f, som i det Væsentlige bestemmer: at der ved Besættelse af høiere militaire Poster end Compagniechefers, ikke skal tages Hensyn til Anciennetet, men til fortrinlig Dygtighed. Jeg troer derhos at burde antage som hensigstmæssigst og billigst, at det dygtige Subject heller vælges i den Brigade, hvori den ledige Post skal besættes, end i en anden, naar det i hiin kan findes. Jeg omtvivler ikke, at de militaire Autoriteter, som i denne Begivenhed have gjort Indstilling jo have villet tage den citerede Bestemmelse til Følge og at det kun er tilfældigt, at de have indstillet 2de nationale Compagniechefer, som have den ældste Officiers Anciennetet, medens de derhos maa have anseet disse for de dygtigste. Denne Anskuelse er imidlertid ikke saaledes begrundet, at jeg kan dele den. Veiledet af de Sagen medfølgende Oplysninger og med den af Armée-Planen citerede Forskrift for Øie, formener jeg underdanigst, at Corpsmajor Ingjer ved denne Leilighed bør komme i fortrinlig Betragtning.</p>
               <p>	Allerede i Aaret 1818 modtog Major Ingjer som Premier-Lieutenant af Høistsalig Kong Carl Johan ved Armée-Befaling Tilkjendegivelse af naadigst Tilfredshed og en Æressabel for udviist Activitet og udmærket Conduite, i det District, hvor han nu attraaer Ansættelse. I Aaret 1843 blev han befordret til Corpsmajor, altsaa til et virkeligt og selvstændigt Embede, hvorved han er bleven samtlige daværende Capitainers Formand. Sees der hen til den Kongl. Resolution af 5te Marts 1827, hvorved det udtrykkelig er bestemt: "at Corpsmajorerne skulle vælges iblandt dem af Brigadens Capitainer, som ere de dueligste, ved deres Conduite meest fortjente og til at oplære Andre meest skikkede," saa ligger der vel ogsaa i denne Befordring en særdeles Anerkjendelse af den fortrinlige Dygtighed, hvorpaa der ifølge Armeeplanen skal tages Hensyn ved Befordring til de høiere militaire Poster.</p>
               <p>	Jeg formener det saaledes meest stemmende med Armee Planens Forskrift og den 2den Agershuuske Brigades Tarv, at Corpsmajor Ingjer maa vorde naadigst udnævnt til Chef for det Valderske Musqueteer Corps, og tillader jeg mig derfor underdanigst at indstille: "At Corpsmajor K.M.H. Ingjer naadigst maa vorde udnævnt til Oberstlieutenant og Chef for det Valderske Musqueteercorps under den 2den Agershuusske Infanterie Brigade med de for Embedet stipulerede Indtægter samt med Forpligtelse til at finde sig i de Dispositioner, som af det Offentlige ere eller maatte vorde givne med Hensyn til den for Embedet udlagte Chefsgaard." –</p>
            </div>
         </div>
      </body>
   </text>
</TEI>

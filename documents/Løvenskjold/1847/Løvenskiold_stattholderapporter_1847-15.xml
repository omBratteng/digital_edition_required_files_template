<?xml version="1.1" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Løvenskiold_stattholderrapporter_1844-1856</title>
            <editor>Mette Ekker</editor>
            <author/>
         </titleStmt>
         <editionStmt>
            <edition>
               <date>2016-11-23</date>
            </edition>
         </editionStmt>
         <publicationStmt>
            <p>no publication statement available</p>
         </publicationStmt>
         <sourceDesc>
            <p/>
         </sourceDesc>
      </fileDesc>
      <revisionDesc>
         <listChange>
            <change>
               <name>meek</name>
               <date>2016-11-23</date>
            </change>
         </listChange>
      </revisionDesc>
   </teiHeader>
   <text>
      <body>
         <div type="rapport">
            <head>
               <supplied resp="editor">Christania 25. april 1847</supplied>
            </head>
            <div type="hoveddel">
               <head type="sub">Underdanigst Rapport!</head>
               <p>	Min sidste underdanigste Rapport var af 11te denne Maaned.</p>
               <p>	Igaar havde jeg den Ære at feire Hendes Kongelige Høihed, Prindsesse Eugenies Fødselsdag, ved en Middag for Damer og Herrer, med oprigtige Ønsker for Hendes Kongelige Høiheds Velbefindende.</p>
               <p>	Den i min sidste underdanigste Rapport yttrede Formodning om, at ingen Mangel eller Nød er at befrygte i de Provindser, hvorigjennem Deres Majestæters Kronings-Reise vil falde, er bleven fuldkommen stadfæstet ved de Indberetninger, som jeg af vedkommende Amtmænd har indhentet og modtaget. For en stor Deel af det øvrige Rige seer det derimod saa mørkt ud, at jeg maa bekjende mig saare bekymret. Den indtrufne Dalen af Kornpriserne paa de udenrigske Markeder, var af kort Varighed, og fra Dannmark og Østersøen er senere udført saa betydelige Partier Kornvarer for forhøiede Priser, til de Lande, som ikke have skyet de største Opoffrelser, for at tilvende sig Tilførsel, at jeg maa befrygte der er lidet tilbage for os, som ikke have villet gjøre et Skridt i denne Hensigt. Det er allerede meget vanskelig at faae kjøbt Korn i Danmark til saadanne Priser, at Ruug kan sælges her for 7 Speciedaler, Byg 5 Speciedaler, pr Tønde, Priser, som den trængende Mængde ikke kan betale. Hvorfra skal da 1 Million Tønder Korn komme, som under Aarets Løb tiltrænges til Brødføde. Under saa fluctuerende Conjuncturer som de nærværende, standse alle private Speculationer.</p>
               <p>	Ved Siden af Kornmangel viser sig pludselig en stor Pengemangel. Fra Communerne i de Korntrængende Districter indkomme jævnligen Anmodninger om Pengelaan, og de Handlende her i Christiania mangle, med faa Undtagelser Penge til at kjøbe det lidet Korn, som bydes for enorme Priser, og til at betale første Qvartals Told for Varer paa Creditoplag, til Beløb 60 à 70,000 Speciedaler. Da ingen Penge findes at laane i offentlige Casser, har Finants Departementet efter Overlæg med Regjeringen ladet anvise af Statscassens ikke ubetydelige Beholdning i Banken 50,000 Speciedaler til Udlaan, helst til Kornindkjøb, gjennem Disconteringscommissionen. Opoffrelsen er ikke stor, da Statscassen herved faaer 5 pro Cent Renter istedetfor af Banken kun 2 1/2 pro Cent; men de udlaante Penge ere derefter ikke let disponible.</p>
               <p>	Til Hortens Værft er strømmet en Mængde Brødtrængende Arbeidere for hvem nyttig Beskjæftigelse haves og for at redde disse fra Hunger have vi ikke taget i Betænkning paa Deres Majestæts naadige Approbation, til deres Lønning at anvise forskudsviis 8000 Speciedaler paa næste Budgets bevilling til Marinen.</p>
               <p>	Denne mørke, men sande Skildring, viser, at min under 25de Februar yttrede Frygt, desværre ikke var ugrundet, og at man dengang gjorde sig grove Illusioner om Folkets Trang og Evner. Jeg tillader mig i denne Henseende at paaberaabe min underdanigste Rapport til Deres Majestæt af 25de Februar.</p>
               <p>	Omstændighederne, som de nu vise sig, have opvakt Statsraad Stangs alvorlige Uro, de have omsider givet ham den Anskuelse, at det er nødvendigt og pligtmæssigt, at iværksætte et væsentligt til Regjeringens Raadighed staaende Middel til Nødens Lindring, nemlig Korntoldens Ophævelse; at Korntold under nærværende Omstændigheder fortjener Navn af Blodpenge og er en Staten vanærende Indtægt. Stang vil altsaa tage Initiativet og Gjenstanden vil blive discutteret i et til i Morgen berammet extraordinairt Statsraad, om hvis Resultat min nærmere underdanigste Rapport forbeholdes.</p>
               <p>	Under Omstændigheder, som nærværende, er det dobbelt ulykkeligt, at en Regjering, som vor regjeres af og er bunden ved Grundlovs- og Lov-Paragrapher. Uafhængig af disse mange Paragrapher vilde og maatte Regjeringen i Tide for længst have standset al Brændeviinsbrænden og have iværksat alle hensigtsmæssige Midler til Befordring af Korn-Tilførsel. Intet! aldeles Intet er skeet; men om end hvad nu alt for seent paatænkes, er moutarde après dîner, – saa dog: "plus-tôt tard que jamais."</p>
               <p>	Under vore Forholde er det ikke forunderligt, at den Rigsret, hvormed jeg 1833 truedes, for at have tilraadet Deres Majestæt at beslutte Korntoldens Ophævelse, er i frisk Erindring; men paa den anden Side vilde det være betænkeligt, nu at opponere mod en Foranstaltning, der aabenbar er i den store Masses Faveur, thi vel er en Rigsret et frygteligt Tribunal, men Massens Domstoel turde være end frygteligere. Denne Betragtning giver mig Haab om et ønskeligt Resultat.</p>
               <p>	Jeg føler mig forpligtet til idag at anticipere denne min Meddelelse om den i Morgen forestaaende Discussion om Korntolden, til at lade Deres Majestæt see bag vore Statsraads-Coulisser; men jeg vover underdanigst at udbede, at denne uforbeholdne Meddelelse maa være<hi rend="underline">for Deres Majestæt</hi>  alene.</p>
               <p>	Vist er det, at vor Stilling med Hensyn paa Kornforsyning er saa betænkelig, saa farlig, at jeg i min offentlige, som i min private Stilling, aldrig er imødegaaet noget Aar med saa megen Bekymring, som det nærværende. Naar jeg ikke destomindre ikke for Tiden kan finde mig beføiet til paa denne Grund at fraraade Kroningens Iværksættelse, saa ledes jeg af følgende Betragtninger:</p>
               <p>	Ifølge vedkommende Amtmands Indberetninger er i de Amter, hvorigjennem den Kongelige Reise vil skee, som i Trondhjems Bye ingen Mangel, mindre Nød at befrygte, og den Mangel, den Nød, som maa forudsees i andre Dele af Riget, kan og vil ingenlunde blive forøget ved de for Statscassen med Kroningen forbundne Udgifter, som Ene hertil ere bevilgede, til hvis Anvendelse til Lindring af Nød, der ikke engang haves formel Adgang. Denne Sums Anvendelse vil være gavnligere end dens Henliggen i Statscassen og fremfor Alt: Deres Majestæts høie Nærværelse i Riget vil, under ulykkelige som under lykkelige Omstændigheder, være høist velgjørende og ønskelig. Den grundlovmæssige Kroning, den høitideligste Akt i Norges Rige, er allerede bleven udsat længer end ønskelig, og om dette Aar ikke dertil benyttes turde forestaaende Storthing og Rigsdag foranledige en uendelig Udsættelse. Mange Foranstaltninger for Kroningens Iværksættelse dette Aar ere allerede iværksætte, Penge allerede anvendte, som ved en Udsættelse vilde være spildte. Denne min Anskuelse tillader jeg mig underdanigst at henstille til Deres Majestæts naadige Overveielse.</p>
               <p>	Ved Siden af disse store Gjenstande vover jeg at berøre en ubetydelig, nemlig min egen Person, fordi det er mig bekjendt, at man ved Ceremoniellets Bestemmelse ønsker at vide, om Rigs-Statholderen deri skal fungere eller ikke.</p>
               <p>	Jeg vil ikke nægte, at jeg længe har glædet mig til den Function, som kunde tilfalde mig ved Deres Majestæters Kroning, at jeg efter et langt offentligt Liv vilde finde min største Ære og Glæde i denne endog for mit Hjerte kjære Function; men om jeg ærlig skal skrifte, hvad jeg i denne Begivenhed maa ansee pligtmæssigst for mig, saa hælder jeg til den Mening, at Rigs-Statholderen, især under nærværende svære Omstændigheder, bør forblive paa sin Plads, – hvilket ogsaa synes meest stemmende med Grundlovens 13de Paragraph, uden at jeg dog vil ansee Deres Majestæt ved denne § forhindret fra at disponere over Sin Rigs-Statholder efter naadigst Velbehag.</p>
               <p>	Endnu ere vi omgivne af Iis og Foraaret spores endnu ikke, hvilket gjør Nutiden ubehagelig, Udsigten i Fremtiden ublid.</p>
               <p>	Norge er i flere Henseender Extremernes Land. Saaledes ogsaa i Aar. Medens flere Districter trues af Mangel og Nød, er der Overflødighed i de 2de Trondhjemske Amter, hvorfra i Aar allerede er udført flere 1000 Tønder Havre og 16,000 Tønder Potates, hvoraf 8,000 Tønder til Skottland, og Irland, hvis Priis i Trondhjem for Tiden ikke overstiger 4 à 5 Mark pr Tønde. <lb/>
               </p>
               <closer>
                  <dateline>
                     <placeName>Christiania</placeName>
                     <date>den</date>
                     <note xml:id="ftn1" place="foot" n="1"> Uten dato, men må være fra 25. april 1847.</note>
                  </dateline>
                  <lb/>
                  <signed>
                     <persName>Løvenskiold</persName>
                  </signed>
               </closer>
            </div>
         </div>
      </body>
   </text>
</TEI>

<?xml version='1.1' encoding='UTF-8'?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Løvenskiold</title>
                <author>Odd Arvid Storsveen ??</author>
            </titleStmt>
            <editionStmt>
                <edition>
                    <date>2005-11-08T12:34:00</date>
                </edition>
            </editionStmt>
            <publicationStmt>
                <p>no publication statement available</p>
            </publicationStmt>
            <sourceDesc>
                <p>Written by OpenOffice</p>
            </sourceDesc>
        </fileDesc>
        <revisionDesc>
            <listChange>
                <change>
                    <name>HF-Bruker</name>
                    <date>2005-11-08T12:34:00</date>
                </change>
            </listChange>
        </revisionDesc>
    <profileDesc><creation><idNo>2</idNo><idNo type="bookid"/><idNo type="collection">1</idNo><title type="main">Innledning</title></creation><textClass><catRef target="non-fiction"/><catRef target="ce_readingtext"/></textClass></profileDesc><profileDesc><creation><title type="readingtext" id=""></title></creation></profileDesc></teiHeader>

    <text>
        <body xml:space="preserve">
            <div type="div1" rend="P4">
                <head xml:id="h1">Hermelinspels eller kattemusikk?</head>
                <div type="div2">
                    <head xml:id="h2">Severin Løvenskiolds stattholderskap</head>

                    <div type="div2">
                            <head xml:id="h3">Stattholderen og hans rapporter</head>
                            <div type="div3">
                                <head xml:id="h4">Et omstridt embete </head>

                                <p xml:id="p1">Embetet som stattholder i Norge var en forunderlig konstruksjon
                                    som trenger en forklaring. Begrepet stattholder er kjent fra
                                    dansketiden, og både Frederik av Hessen og Christian Frederik
                                    fungerte som visestattholdere i årene før 1814. Men under
                                    eneveldet var embetet mer eller mindre en ad hoc-ordning som
                                    kongen falt ned på når han ikke selv klarte å holde full
                                    kontroll med styret i Norge selv. De siste stattholderne i Norge
                                    var personlig plukket ut for å sikre konge­makten under krig. I
                                    normale tider ønsket ikke enevoldskongen noen slik maktdeling. </p>


                                <p xml:id="p2"> Under unionen mellom Norge og Sverige måtte forholdet bli
                                    annerledes. Dette var jo en personalunion med felles konge, men
                                    med to ulike forfatninger og dermed to regjeringer i spissen for
                                    det indre statsstyret i hvert land. Kongen fungerte som
                                    felleskonge i fellesunionelle saker, fortrinnsvis utenrikske som
                                    diplomati, allianser, inngåelse av traktater og spørsmål om krig
                                    og fred. Ellers var kongen statsrettslig sett <hi rend="italic">to </hi>maktpersoner, avhengig om han bestyrte sitt norske
                                    eller svenske rike. Men kongen var jo nødvendigvis bare én
                                    fysisk person. Rimeligvis oppholdt han seg for der meste i sitt
                                    største rike og bestyrte det svenske statsråd.</p>


                                <p xml:id="p3"> Ledelsen av det norske statsråd kom da til å foregå på to måter.
                                    Det meste av tiden ledet kongen bare den avdeling av den norske
                                    regjering som til enhver tid skulle oppholde seg i Stockholm.
                                    Avdelingen bestod av en egen statsminister samt to statsråder
                                    som ambulerte med å avtjene et «pliktår» av gangen i Stockholm.
                                    Hoveddelen av den norske regjeringen satt i Christiania, og her
                                    kunne kongen bare lede statsrådet når han var på besøk i Norge.
                                    Som oftest skjedde dette i forbindelse med åpningen av
                                    stortingssesjonen hvert tredje år, men ikke alltid – Carl XIII
                                    kom f.eks. aldri til Norge i sin kongeperiode, og Carl Johan lot
                                    både i 1824 og i 1833 kronprins Oscar fungere i sitt sted som
                                    visekonge.</p>


                                <p xml:id="p4"> For øvrig trengte kongen en fast stedfortreder i den norske
                                    regjering i Christiania, og det var denne oppgaven
                                    stattholder­embetet i følge Grunn­loven av 4. november 1814
                                    skulle ivareta. Det tilfalt stattholderen å åpne og oppløse
                                    Stor­tinget i kongens fravær.<note xml:id="ftn1" place="end" n="1">
                                        <p rend="Endnote" xml:id="p5"> Se f.eks. Løvenskiolds rapporter 9/2
                                            1848, 8/2 1854 og 13/9 1854.</p>
                                    </note> Stattholderen skulle også ha stillingen som feltmarskalk
                                    med øverste kommando over den norske hær.<note xml:id="ftn2" place="end" n="2">
                                        <p rend="Endnote" xml:id="p6"> Jf. Haagen Krog Steffens, <hi rend="italic">Den norske Centraladministrations
                                                Historie 1814-1914</hi>, Kristiania 1914: 28; Per
                                            Maurseth, <hi rend="italic">Sentraladministrasjonens
                                                historie</hi> bd. 1, Oslo 1979: 75; Roald Berg, <hi rend="italic">Norsk forsvarshistorie</hi> bd. 2,
                                            1814-1905, Bergen 2001: 28.</p>
                                    </note> Dessuten var de første statt­holderne kanslere ved det
                                    norske universitet, dvs. mellomledd mellom kollegiet og
                                    regjeringen, inntil kanslerstillingen i 1824 ble overtatt av
                                    kronprinsen. </p>


                                <p xml:id="p7"> Overfor statsrådet representerte stattholderen kongemakten og de
                                    enkelte statsråder sine departementer. Stattholderen hadde
                                    likevel rett til å gå inn og lede ethvert departement etter
                                        forgodtbefinnende.<note xml:id="ftn3" place="end" n="3">
                                        <p rend="Endnote" xml:id="p8"> Jf. Maurseth 1979: 76.</p>
                                    </note> Men dermed kom han også i en underlig mellomstilling
                                    mellom kongen og statsrådene: Dels kunne han stå over, dels også
                                    representere de enkelte departementer. Embetet fant nok aldri
                                    sin rette form, og mange av stattholderne kom under sterk
                                    kritikk både fra den ene og den andre siden; innflytelsen var
                                    avhengig av et godt forhold til alle involverte parter. Men
                                    stattholderen ledet regjeringsmøtene i Christiania som ble holdt
                                    i Stiftsgården i Rådhus­gaten 13, og her hadde også
                                    stattholderen sin bolig. De tre første stattholderne foretrakk
                                    likevel å bo i Paleet når de kongelige ikke var i byen, mens de
                                    tre neste holdt seg til Stiftsgården.<note xml:id="ftn4" place="end" n="4">
                                        <p rend="Endnote" xml:id="p9"> Opplyses i rapport 25/10 1855.
                                            Stiftsgården ble revet i 1913; noen værelser er bevart
                                            på Norsk Folkemuseum.</p>
                                    </note>
                                </p>


                                <p xml:id="p10"> Stattholderposten var en ordning som utelukkende gjaldt Norge,
                                    og den var ikke nevnt i Riksakten mellom Norge og Sverige fra
                                    1815 som regulerte de unionelle forhold. Spesielt var det
                                    imidlertid at dette norske embetet kunne besettes med en svensk
                                    mann, noe som i Sverige ble oppfattet som et tegn på norsk
                                    underordning i unionen selv om det formelt var snakk om en
                                    underordning under kongen. Inntrykket av underordning ble
                                    imidlertid forsterket av at de første stattholderne i Norge
                                    nettopp var svenske adels­menn: Grev Hans Henrik von Essen
                                    1814-16, grev Carl Mörner 1816-18 og grev August Sandels
                                    1819-1827, med et kort avbrekk da kron­prins Oscar var
                                    visekonge. I Christiania holdt statt­holderne et hoff av både
                                    norske og svenske adjutanter, og alle hadde egne svenske
                                    sekretærer utnevnt av kongen.<note xml:id="ftn5" place="end" n="5">
                                        <p rend="Endnote" xml:id="p11"> Jf. Maurseth 1979: 117.</p>
                                    </note> Alt dette skapte en følelse av å være satt under svensk
                                    administrasjon, og ordningen ble aldri populær i Norge trass i
                                    at enkelte stattholdere som grev Mörner gjorde sitt beste for å
                                    vinne nordmenns gunst. Grev Baltzar Bogislav von Platen,
                                    Sandels’ etterfølger, fikk derimot norsk opinion mot seg på
                                    grunn av sin klønete behandling av nasjonale ytringer. Selv om
                                    norskfødte embetsmenn bar vel så mye av ansvaret for Torvslaget
                                    17. mai 1829, stod von Platen som syndebukken både for
                                    befolkningen og for Carl Johan, og han døde som en utbrent mann
                                    i desember samme år.</p>


                                <p xml:id="p12"> Forsøket med å bruke svenske adelsmenn uten særlig gode
                                    kunnskaper om norske forhold viste seg altså ikke vellykket.
                                    Samtidig var det vanskelig å finne mange norske kandidater til
                                    stattholderstillingen, og dermed lot Carl Johan embetet stå tomt
                                    i flere år; faktisk kom det til å være ubesatt i 25 av de 59
                                    årene det eksisterte! Øyensynlig trengte heller ikke Carl Johan
                                    noen fast stedfortreder som kunne presidere over den norske
                                    regjering: Han fikk sine rapporter fra førstestatsråd Jonas
                                    Collett og fra sitt utbygde nett av spioner, og han hadde
                                    allerede knyttet en mengde personlige forbindelser gjennom
                                    penge­gaver og lån fra sin private kasse. Likevel ble ikke
                                    embetet avskaffet, og den første egentlige
                                    stattholdersekretæren, Christian Holst beholdt sin stilling fra
                                    1829 til 1871.<note xml:id="ftn6" place="end" n="6">
                                        <p rend="Endnote" xml:id="p13"> Se Løvenskiolds rapport 16/5 1856.</p>
                                    </note>
                                </p>


                                <p xml:id="p14"> Først med krisen etter stortingsoppløsningen i 1836 fant Carl
                                    Johan det igjen for godt å utse en ny stattholder, og nå falt
                                    valget omsider på en norsk mann: Grev Herman Wedel Jarlsberg.
                                    Samtidig ble den militære delen av embetet fjernet ved at
                                    øverste kommando over den norske hær ble gitt til kommandanten
                                    under Torvslaget, general og baron Ferdinand Wedel Jarlsberg,
                                    grevens bror. Grev Wedel fungerte som en god formidler mellom
                                    nordmennene og Carl Johan og bidro utvilsomt til å dempe
                                    konfliktene mellom konge og storting. Men greven døde allerede
                                    under et kuropphold i Tyskland i 1840, og dermed ble embetet
                                    igjen ledig. Til ny stattholder valgte Carl Johan grev Wedels
                                    venn og fortrolige, den norske statsminister i Stockholm Severin
                                    Løvenskiold, som ble utnevnt 27. februar 1841 og kunne tiltre
                                    embetet 5. mai samme år. Han skulle bli den siste norske
                                    statt­holder.</p>


                                <p xml:id="p15"> I Norge hadde mange i lang tid ønsket å avskaffe
                                    stattholderembetet for godt. Et forslag fra sorenskriver Ulrik
                                    Anton Motzfeldt om å fjerne bestemmelsen fra Grunnloven ble
                                    levert Stortinget 1851. Løvenskiold fråradet likevel en
                                    eventuell sanksjon, selv om han innrømmet at «en Stat­holders
                                    Roulle i vor Tid er vanskeligere end nogensinde at udfylle» og
                                    at en del stat­s­råder kanskje var enige med Motzfeldt, f.eks.
                                    Frederik Stang og S. A. W. Sørenssen.<note xml:id="ftn7" place="end" n="7">
                                        <p rend="Endnote" xml:id="p16"> «Confidentiel Betænkning» av 20/8 1851,
                                            vedlagt rapport 21/8 1851, og rapport 20/3 1851.</p>
                                    </note> Grunn­lovs­forslaget ble behandlet på Stortinget 18.
                                    juli 1854 og oppnådde også nødvendig grunnlovs­messig flertall
                                    med 72 mot 29 stemmer; til mindretallet hørte både Anton Martin
                                    Schweigaard og Ludvig Kristensen Daa, men bare få bønder.<note xml:id="ftn8" place="end" n="8">
                                        <p rend="Endnote" xml:id="p17">
                                            <hi rend="italic">Morgenbladet</hi> nr. 200 1854. Carl
                                            Lund, <hi rend="italic">A. M. Schweigaard som
                                                stortingspolitiker</hi>, Oslo 1958: 260. De 29 var
                                            tollkasserer Otto Vincent Lange (Arendal), stiftamtmann
                                            Jens Schydtz (Bergen), sogneprest Niels Koren (Søndre
                                            Bergenhus), amtmann Hans Jørgen Christian Aall
                                            (Bratsberg), tollkasserer Johan Peder Basberg (Brevik),
                                            Anton Martin Schweigaard og Ludvig K. Daa (Christiania),
                                            biskop Jacob von der Lippe og kjøpmann Anton Carl
                                            Hartmann (Christiansand), prost Christian Sommerfelt
                                            (Finnmark), byfogd Even Saxlund (Fredrikshald), byfogd
                                            Johannes Henrik Berg (Fredrikstad), rektor Ulrik
                                            Frederik Lange (Lillehammer og Hamar), amtmann Christian
                                            Birch-Reichenwald (Moss og Drøbak), lensmann Nils Nilsen
                                            Enge, gårdbruker Halvor Torjussen Skjerkholt og
                                            sogneprest Iver Anton Rummelhoff (Nedenes og
                                            Raabyggelaget), amtmann Nils W. Arveschoug, handelsmann
                                            Adolph Christian Wetlesen og prost Agathon B. Hansteen
                                            (Nordland), byfogd Georg Pettersen (Sarpsborg), kjøpmann
                                            Johan Chr. Johnsen (Stavanger), prokurator Martinus
                                            Nissen Drejer (Tromsø og Hammerfest), kjøpmann Jens
                                            Nicolai Jenssen og residerende kapellan Christian
                                            Petersen (Trondhjem og Levanger), gårdbruker Jacob Velde
                                            (Nordre Trondhjem), gårdbruker Ingebrigt Sæther og
                                            gårdbruker Ole Soelberg (Søndre Trondhjem), sakfører
                                            Rolv Olsen (Østerrisøer).</p>
                                    </note>
                                </p>


                                <p xml:id="p18"> Løvenskiold ble rasende over vedtaket og mente Stortinget ikke
                                    hadde mer rett til å sette en slik beslutning ut i livet enn til
                                    «at beslutte Kongedømmets Ophævelse». Han fryktet at dette var
                                    et skritt på veien mot ministerstyre, og han antydet at flere
                                    statsråder, «maaskee Pluraliteten», faktisk ville foretrekke «en
                                    Ministerpresident af deres egen Midte» fremfor en stattholder i
                                    spissen for regjeringen.<note xml:id="ftn9" place="end" n="9">
                                        <p rend="Endnote" xml:id="p19"> Rapport 27/7 1854, jf. 20/7 1854.</p>
                                    </note> Men regjeringen anbefalte kong Oscar å nekte vedtaket
                                    sanksjon, noe som også skjedde, og etter Løvenskiolds mening var
                                    også et kongelig veto i grunnlovssaker absolutt.<note xml:id="ftn10" place="end" n="10">
                                        <p rend="Endnote" xml:id="p20"> «Debatterne i Storthinget foranledigede
                                            mig til underdanig at yttre mig om Storthingets Ret til
                                            at iværksætte Foran­dringer i den besvorne Grundlov uden
                                            Kongens Bifald, og hertil maa jeg med fuld
                                            Overbeviisning svare: Nei». Rapport 27/7 1854, jf.
                                            rapport 14/8 1854 (Krog).</p>
                                    </note> Forslaget ble likevel tatt opp igjen på nytt på
                                    Stortinget i 1857 sammen med et forslag om å erstatte embetet
                                    med en ny statsministerpost i Christiania. Denne gangen fikk
                                    imidlertid ikke forslaget grunnlovsmessig flertall, antakelig
                                    fordi en del bønder fryktet dette kunne gi en sterkere
                                        regjeringsmakt.<note xml:id="ftn11" place="end" n="11">
                                        <p rend="Endnote" xml:id="p21"> Forslaget falt med 70 mot 35 stemmer, og
                                            både Ueland og Jaabæk stemte nå mot. Jf. Lund 1958:
                                            261.</p>
                                    </note>
                                </p>


                                <p xml:id="p22"> I 1855 søkte Løvenskiold kongen om avskjed som stattholder, noe
                                    som ble innvilget, men han måtte vente med sin formelle avgang
                                    til kronprins Carl ankom Norge som visekonge. Det skjedde i mai
                                    1856, og perioden som fikk navnet «visekongeidyllen», ble
                                        innledet.<note xml:id="ftn12" place="end" n="12">
                                        <p rend="Endnote" xml:id="p23"> Jf. rapport 13/12 1855. Siste
                                            stattholderrapport er datert 22/5 1856, dagen etter at
                                            kronprinsparet ankom Christiania.</p>
                                    </note> Den varte frem til Carl måtte tre inn som regent for sin
                                    syke far i september 1857. Han gav i 1858 et løfte til norske
                                    politikere om at han ville avskaffe den befengte, gammelmodige
                                    statt­holderposten som en morgengave til det norske folk. Carl
                                    overtok tronen i juli 1859, og et nytt grunn­lovs­vedtak om
                                    embetets avskaffelse ble gjort i det norske storting 12.
                                    desember samme år. Men vedtaket skapte overraskende sterke
                                    reaksjoner i den svenske riksdag og i svensk opinion. Her var
                                    oppfatningen den at stattholderposten var en integrert del av
                                    den unionelle ordning selv om Riksakten ikke nevnte noe om den,
                                    og derfor kunne heller ikke en avskaffelse ensidig avgjøres av
                                    nordmennene alene. Det svenske presset gjorde at kongen ble
                                    tvunget til å nekte vedtaket sanksjon i 1860, og tilbaketoget
                                    førte til slutt til at hele saken ble lagt på is under påvente
                                    av en ny utredning om unionsrevisjon.<note xml:id="ftn13" place="end" n="13">
                                        <p rend="Endnote" xml:id="p24"> Jf. Johan Torgersen, <hi rend="italic">Revolusjonære idealer og demokratisk
                                                virkelighet</hi>, Oslo 1971: 217-223.</p>
                                    </note>
                                </p>


                                <p xml:id="p25"> Den norske regjering kom dermed til å fortsette sitt virke uten
                                    stattholder, fra desember 1861 med Frederik Stang som
                                    førstestatsråd. Først da Oscar II kom på tronen, ble
                                    statt­holder­embetet formelt avskaffet. Det hadde vært ubesatt i
                                    17 år.</p>
                            </div>
                            <div type="div3">
                                <head xml:id="h5">Stattholderens rapporter </head>


                                <p xml:id="p26">De fortrolige rapportene fra stattholderen gikk til kongen
                                    personlig og ble oversendt når posten gikk fra Christiania til
                                    Stockholm, dvs. minst en gang i uken. Utenom regulær posttid
                                    kunne kongen og stattholderen bruke spesielle kurerer. Da
                                    telegraflinjen mellom Norge og Sverige ble åpnet våren 1855, ble
                                    det også mulig å sende kortere «Meddelelser i Chiffersprog» som
                                    så ble dechiffrert etter et eget system.<note xml:id="ftn14" place="end" n="14">
                                        <p rend="Endnote" xml:id="p27"> Jf. rapporter 10/11 1854 (Krog) og 1/11
                                            1855.</p>
                                    </note> Men når kongen var i Norge og selv kunne presidere for
                                    regjeringen i Christiania, bortfalt rimeligvis
                                    rapporteringen.</p>


                                <p xml:id="p28"> Carl Johan kunne som kjent verken lese svensk eller norsk; i
                                    hans tid måtte alle rapporter enten skrives på fransk eller
                                    oversettes til fransk for ham. Med Oscar I på tronen forsvant
                                    dette problemet: Han både leste, skrev og talte svensk og
                                    forstod også norsk godt. Løvenskiolds rapporter til Oscar kunne
                                    derfor formuleres på hans eget morsmål, og dermed kanskje også
                                    få en mer frimodig språkdrakt.</p>


                                <p xml:id="p29"> Rapportene fulgte ikke noe fast mønster, men var personlige i
                                    den forstand at Løvenskiold trakk frem de viktigste begivenheter
                                    i Norge de siste uker og gav sin og regjeringens respons på
                                    kongelige vedtak og forespørsler samt dens egne innstillinger og
                                    diskusjonene omkring. En stor del av rapporteringen omhandlet
                                    ellers konkrete embets­ansettelser, forflytninger, søknader,
                                    pensjoner og andre forhold som spesielt angikk embets­menn og
                                    embetsførsel. Rimeligvis gjaldt dette også Løvenskiolds
                                    innberetninger, gjerne med innslag av personkarakteristikker
                                    samt sympatier og anti­patier, og ofte med ekstra lange
                                    begrunnelser for eget standpunkt. Ellers behandlet han ganske
                                    vidløftige temaer, fra opplysninger om koleratilfeller i norske
                                    byer til beretninger om sildefiske, kornhøst og potetsykdommer;
                                    ofte gav han også utførlig rapport om værforholdene, og han
                                    kunne være ganske privat, som når han i 1848 skrev om herlige
                                    høst­dager som holdt hans georginer «i fuld Flor».<note xml:id="ftn15" place="end" n="15">
                                        <p rend="Endnote" xml:id="p30"> Rapport 15/10 1848, jf. rapport 22/10
                                            1848.</p>
                                    </note> Man kan selvsagt lure på om alt dette virkelig vakte
                                    kongens interesse. Men rapportene viser i hvert fall at
                                    Løvenskiold prøvde å gi et bredt bilde av norske forhold, enten
                                    det nå var skipsulykker, ildebranner eller iholdende
                                    regnvær.</p>


                                <p xml:id="p31"> Rapportene gir naturligvis langt fra noe fullstendig bilde av
                                    regjeringens egen politikk, og et enda mindre fullstendig bilde
                                    av nasjonale og internasjonale politiske spørsmål: De er høyst
                                    subjektive, samtidig som de utgjorde en del av en formalisert
                                    korrespondanse der kong Oscar var den andre part, men en part
                                    som i dette materialet bare indirekte vil komme til orde.
                                    Dessuten oppstod naturlige lakuner i rapporteringen hver gang
                                    kongen var i Norge eller når Løvenskiold selv var syk eller på
                                    ferie, og det ser faktisk ut som han foretrakk det muntlige og
                                    mer fortrolige foredrag fremfor de lange skriftlige
                                        utredninger.<note xml:id="ftn16" place="end" n="16">
                                        <p rend="Endnote" xml:id="p32"> «Atter reduceret til Pennen» startet han
                                            sin første skriftlige rapport etter kong Oscars
                                            månedslange Norgesbesøk ved Stortingets åpning i 1851,
                                            jf. rapport 13/3 1851.</p>
                                    </note> Lakunene blir dermed også for store til at det lar seg
                                    gjøre å følge utviklingen «dag for dag» via rapportene. På den
                                    andre siden gir de interessante innblikk i tankegangen innenfor
                                    den norske embetsstandens politiske elite. Selv om Løvenskiold
                                    langt fra kan kalles representativ for denne eliten, får vi et
                                    rimelig godt bilde både av bakgrunnen for bestemte avgjørelser
                                    og for den rådende politiske ideologi.</p>


                                <p xml:id="p33"> Selv om rapportenes funksjon var formalisert og språkbruken i
                                    dem naturligvis var preget av det spesielle
                                    avhengighetsforholdet mellom kongen og stattholderen, må man
                                    også si at Løvenskiolds rapportering bekrefter inntrykket av en
                                    åpen, frittalende person uten overdreven respekt for sin egen
                                    embets­mannsrolle. Man må tro at nettopp denne frimodigheten var
                                    noe Oscar I satte pris på – han lyttet gjerne mer til mennesker
                                    med klare, personlige oppfatninger enn til de polerte stemmer
                                    innenfor det formelle byråkrati. I den forstand hadde kongen som
                                    sin far og sine sønner noe av samme «ekte» aristokratiske
                                    selvbevissthet som man faktisk kunne finne hos menn som
                                    Løvenskiold og Wedel, men sjeldnere blant tradisjonelle
                                    embetsmenn.</p>


                                <p xml:id="p34"> Det vil i denne sammenheng være umulig å kommentere nærmere de
                                    mange felter og enkeltsaker Løvenskiolds rapporter berører. I
                                    det videre har jeg derfor tatt for meg noen få områder av mer
                                    spesiell interesse som blir belyst i rapportene: Forholdet
                                    mellom stattholder, konge, regjeringsmedlemmer og stortinget;
                                    innenrikspolitiske konflikter i Norge 1848-52, herunder
                                    Thranebevegelsen; forhold som angikk unionen, og endelig
                                    utenriks­politiske forhold under den slesvigske krig 1848-51 og
                                    Krimkrigen 1854-56.</p>


                                <p xml:id="p35"> Selv om det bare er Løvenskiolds fremstilling som foreligger
                                    her, kommer det likevel tydelig frem hvordan kongen og
                                    stattholderen hadde ulike syn på mange av disse spørs­målene.
                                    Oscar I var med en viss rett mistenkt for å nære en del liberale
                                    ideer, og dette måtte bringe de to i konflikt både i deler av
                                    innenrikspolitikken og utenriks­politikken. Men kongen må
                                    likevel ha trodd at Løvenskiold var den beste mann han kunne ha
                                    i en slik utsatt stilling. Han nølte med å gi ham avskjed så
                                    lenge som mulig. </p>

                            </div>
                        
                        <div type="div2">
                            <head xml:id="h6">Severin Løvenskiold – en kort biografi</head>
                            <div type="div3">
                                <head xml:id="h7">Ung aristokrat på Eidsvoll</head>


                                <p xml:id="p36">Severin Løvenskiold (1777-1856) på Fossum var egentlig en ganske
                                    sjelden plante i norsk samfunnsliv: En tradisjonell godseier og
                                    verkseier som samtidig tilhørte adelen. De store brukseiere i
                                    Norge på slutten av enevoldstiden var gjerne født borgerlige, og
                                    selv om enkelte som Bernt Anker sørget for å bli adlet, forble
                                    de fleste av dem borgerlige frem til adelskapets avskaffelse.
                                    Løvenskiold var imidlertid et ektefødt barn av den nye
                                    kongekreerte adel under eneveldet: Hans oldefar Herman Leopoldus
                                    (1677-1750), eier av Borgestad, Fossum verk og Bolvig verk, var
                                    blitt opphøyd av Christian VI til adelsstanden i 1739 under det
                                    konstruerte navnet Løvenskiold.<note xml:id="ftn17" place="end" n="17">
                                        <p rend="Endnote" xml:id="p37"> Jf. Herman L. Løvenskiold og Axel
                                            Løvenskiold, <hi rend="italic">Slekten Løvenskiold
                                                gjennom 300 år i Norge</hi>, Oslo 1974: 12ff.</p>
                                    </note> Hans egen far, kammerherre Severin (kalt Søfren) von
                                    Løvenskiold (1743-1818) kjøpte først Bolvig verk fra broren
                                    Bartholomæus og i 1793 også Fossum fra broren Herman.<note xml:id="ftn18" place="end" n="18">
                                        <p rend="Endnote" xml:id="p38">
                                            <hi rend="italic">Fossum verks historie gjennem 400 år
                                                derav i slekten Løvenskiolds eie 1739-1939</hi>,
                                            Oslo 1939: 88f.</p>
                                    </note> Han var gift med Benedicta Henrica Aall (1756-1813), og
                                    den unge Severin Løvenskiold ble dermed fetter til Niels Aall på
                                    Ulefoss og Jacob Aall på Nes.<note xml:id="ftn19" place="end" n="19">
                                        <p rend="Endnote" xml:id="p39"> Løvenskiold og Løvenskiold 1974: 24 ff,
                                            31f.</p>
                                    </note>
                                </p>


                                <p xml:id="p40"> Fra syv års alder til han ble 25 var Severin Løvenskiold bare på
                                    korte besøk i sitt norske fødeland. Han ble sendt på skole i
                                    Wandsbeck nær Hamburg og senere i Eutin nær Lübeck og han
                                    studerte bergverk i Harz og Schlesien siden faren hadde utsett
                                    ham til å bestyre Fossum. I lengre tid var Severin Løvenskiold
                                    bosatt i København, hvor han tok han sin juridiske eksamen i
                                    1796 og etterpå gjorde han noen års tjeneste i Rentekammeret med
                                    sikte på å kvalifisere seg til en stilling som amtmann i
                                    Bratsberg. I Københavntiden ble han også privat sekretær for
                                    finansminister Ernst Schimmelmann.</p>


                                <p xml:id="p41"> Det var altså en ung mann med klassisk erfaring fra eneveldets
                                    byråkratiske elite som i 1803 kunne overta amtmannsembetet i
                                    Bratsberg og reise hjem til Fossum. Året etter ble han
                                    kammerherre, og fra 1805 hadde han også ansvaret for å bestyre
                                    Larvik grevskap som nettopp var blitt solgt til kronen. Med sin
                                    dobbelt­rolle som adelsmann og rik borger kan man si at han
                                    sosialt sett minnet mer om sine aristokratiske godseierkolleger
                                    i Danmark enn sine verks­eier­kolleger i Norge. I 1802 giftet
                                    han seg også adelig, med den danske baronesse Sophie Hedevig
                                    Knuth (1784-1819) og fikk med henne fem sønner og en
                                        datter.<note xml:id="ftn20" place="end" n="20">
                                        <p rend="Endnote" xml:id="p42"> Jf. ibid. 47, 52, 58, 66, 69. Sønnene var
                                            hoffsjef Ernst Løvenskiold (1803-67), diplomaten Adam
                                            Løvenskiold (1804-86), høyesteretts­assessor Otto
                                            Joachim Løvenskiold (1811-82), Leopold Løvenskiold
                                            (1813-48) som falt som frivillig på dansk side under
                                            krigen i 1848, og Herman Løvenskiold (1819-73), som
                                            overtok Fossum.</p>
                                    </note> Samtidig var han en typisk norsk patrisier av sin tid
                                    med rikdom basert i produksjon av jern og trelast. På Fossum ble
                                    det produsert rujern, stangjern og støpegods; blant de viktigste
                                    produktene i enevoldstiden var kanoner.<note xml:id="ftn21" place="end" n="21">
                                        <p rend="Endnote" xml:id="p43"> Jf. Fossum verks historie 1939: 43ff,
                                            85ff.</p>
                                    </note> Som ved andre norske jernverk ble imidlertid
                                    produktiviteten hemmet av lange tran­sport­­veier for malmen og
                                    problemer med tilgang på trekull. Jernproduksjonen gikk gjennom
                                    flere kriser ut over på 1800-tallet; etter kort­varige oppsving
                                    under Krimkrigen og den ameri­kanske borgerkrig, måtte selve
                                    jernverket inn­stille i 1867.<note xml:id="ftn22" place="end" n="22">
                                        <p rend="Endnote" xml:id="p44"> Ibid. 129ff; Løvenskiold og Løvenskiold
                                            1974: 70f.</p>
                                    </note>
                                </p>


                                <p xml:id="p45"> Severin Løvenskiolds sosiale og politiske bakgrunn fra
                                    enevoldstiden gjør det lettere å forstå hans holdninger og
                                    handlinger under det nye demokratiserte system som han tjente
                                    under siste halvdel av sitt liv. Det var et system han ikke
                                    kunne bli ganske fortrolig med og som han gjennomgående forble
                                    skeptisk til, selv om han i hovedsak opptrådte politisk lojalt –
                                    lojalitet var tross alt en av de viktigste politiske dyder han
                                    var oppvokst med. Like viktig for ham var likevel det han så
                                    grunnleggende nasjonale interesser, ikke minst av økonomisk art,
                                    noe som brakte ham i konflikt med kongemakten under krigsårene
                                    1807-10. Løvenskiold avskydde idealistisk radikalisme. Men under
                                    en nasjonal krisesituasjon kunne han selv vekkes til radikal
                                    gjerning og handle som selvbevisst aristokrat: Til kronprins
                                    Frederik gav han i 1807 uttrykk for ønske om en egen norsk
                                    regjering i 1807, og de neste årene tok han uredde initiativ for
                                    provianteringen i Bratsberg uten å vente på offentlig
                                    godkjenning.</p>


                                <p xml:id="p46"> Naturlig nok ble Herman Wedel Jarlsberg i disse årene Severin
                                    Løvenskiolds nærmeste venn, og vennskapet bevarte de livet ut.
                                    De to delte tidlig mange av de samme tanker om samfunns- og
                                    rettsorden. Løvenskiold var diskret blitt holdt orientert om
                                    Wedels unions­planer i 1809, og det var naturlig at de etter
                                    Kielfreden fant hverandre i opposisjon mot Christian Frederiks
                                    selvstendighetspolitikk. I 1813 hadde Løvenskiold gått av som
                                    amtmann for å kunne konsentrere seg bedre om forretningen. Men
                                    da valgene til Riksforsamlingen skulle gjennom­føres, var han
                                    selvskreven som lokal organisator, og allerede ved
                                    valg­mannsvalget i Gjerpen prestegjeld 11. mars 1814 ble han
                                    valgt til første valgmann. Da valgmennene i amtet møttes på
                                    Fossum 23. mars for å velge sine tre representanter til
                                    Eidsvoll, gikk første­plassen til Løvenskiold. De øvrige to
                                    valgte var fogd Peter Jørgen Cloumann og Tollef Olsen Huvestad,
                                    en bonde fra Lardal som Henrik Wergeland senere kalte for et
                                    utmerket eksemplar av «disse, især i Historie, belæste norsk
                                    Fjeldbønder. som stundom overraske den Reisende» – han kunne
                                    visstnok ikke settes fast i Snorres kongesagaer! På reisen fikk
                                    de selskap med representanten for Skien by, kjøpmann Diderik von
                                    Cappelen. Alle kom til å støtte unionspartiet på Eidsvoll.</p>


                                <p xml:id="p47"> Da Løvenskiold møtte i Riksforsamlingen, var han nettopp fylt 37
                                    år, ennå ung, dynamisk og frittalende og med en selvsikkerhet
                                    som de fleste øvrige representanter kunne misunne ham. I
                                    utgangspunktet stilte han seg kritisk til selve tanken om
                                    folkesuverenitet, og han ble jevnt over regnet som mer ekte
                                    aristokratisk enn sin litt yngre kollega grev Wedel.<note xml:id="ftn23" place="end" n="23">
                                        <p rend="Endnote" xml:id="p48"> På sine eldre dager skrev han at han
                                            heller ville holde seg til «den guddommelige Ret, fordi
                                            efter vor Frelsers Lære, Øvrigheden er indsat af Gud
                                            ikke af Folket, hvilket udtrykkes tilligemed en ydmyg
                                            Erkjendelse i den gamle christelige Formel ”Af Guds
                                            Naade”». Jf. stattholderrapport 22/4 1852.</p>
                                    </note> Likevel kan dette inntrykket ha mye med ulikt lynne og
                                    ulik opptreden å gjøre. Det fantes gode grunner for å hevde at
                                    folke­suverenitetsideen i denne sammenheng ble ren maskepi for
                                    Christian Frederiks personlige kongedømme, og det falt i
                                    Løvenskiolds lodd å stå frem som forsamlingens mest energiske
                                    tilhenger av en union med Sverige til tross for at det var en
                                    garantert uriaspost. Grev Wedel selv inntok en mer
                                    tilbaketrukket plass under forhandlingene på Eidsvoll, vel
                                    vitende om at kortene på allerede var spilt til Christian
                                    Frederiks fordel – han kommenterte og vurderte der Løvenskiold
                                    stadig viklet seg inn i hissige debatter med motstanderne og mer
                                    enn én gang pådro seg flertallets vrede. Man kan ikke si at
                                    kammerherren manglet mot eller kraft til å fremme sin
                                    overbevisning; Henrik Wergeland som ikke akkurat tilhørte hans
                                    beundrere verken politisk eller menneskelig, tilla ham i <hi rend="italic">Norges Konstitutions Historie</hi> en «aaben
                                    og frygtløs Karakteer», men med «nogen Affektation i sit
                                        Foredrag».<note xml:id="ftn24" place="end" n="24">
                                        <p rend="Endnote" xml:id="p49"> Henrik Wergeland: Norges Konstitutions
                                            Historie II, <hi rend="italic">Samlede skrifter</hi>
                                            IV.4, Oslo 1926: 314.</p>
                                    </note>
                                </p>


                                <p xml:id="p50"> Men taktiske overveielser lå nok Løvenskiold sjelden på sinne i
                                    1814, og han måtte da også forlate Riksforsamlingen som en av de
                                    store taperne. Det som skulle ha tilhørt hans livs mest
                                    skjellsettende øyeblikk, etterlot ham derfor en følelse av
                                    mistenkeliggjøring – han kom faktisk til å kalle de seks ukene
                                    på Eidsvoll for sitt livs ulykkeligste tid. Daglig måtte han
                                    være vitne til «ukloge Raad og Beslutninger som vilde styrte
                                    vort elskede Fædreland fra Gravens Bredde i bundløs Afgrund»,
                                    skrev han til Peder Anker, og ekstra vondt gjorde det ham å bli
                                    utsatt for stadige mistanker mot hans sinnelag «for et Fædreland
                                    for hvis Hæder og Hæld ingen Nord­mands Hjerte slaaer varmere
                                    end mit». Hans eneste trøst fikk være at han var fullt og helt
                                    overbevist om sine egne hensikters renhet.<note xml:id="ftn25" place="end" n="25">
                                        <p rend="Endnote" xml:id="p51"> Jf. Olaf Gjerløw, <hi rend="italic">Stattholder Severin Løvenskiold</hi>, Oslo 1948:
                                            86.</p>
                                    </note>
                                </p>
                            </div>
                            <div type="div3">
                                <head xml:id="h8">Verkseier og statsminister </head>


                                <p xml:id="p52">Det kan ikke være tvil om at bitterheten fra Eidsvoll kom til å
                                    hefte ved Løvenskiold også senere i livet, spesielt følelsen av
                                    at politiske motstandere ikke tilkjente ham ekte
                                    nasjonal­følelse og ofte tilla ham uhederlige motiver. Hans
                                    forhold til Stortinget skulle forbli anstrengt, ikke minst da
                                    til den regjeringskritiske opposisjonen som opptrådet der: Det
                                    kom til syne igjen under riksretten i 1836, og hans mange
                                    sarkastiske utfall mot stortingspolitikere i
                                    stattholder­rapportene kan også ses i lys av dette. </p>


                                <p xml:id="p53"> Da unionen ble gjennomført i november 1814, fikk Løvenskiold
                                    tilbud om en statsrådpost, men avslo; formelt fikk han likevel
                                    tittel av statsråd som medlem av kommisjonen ved
                                    gjelds­forhandlingene med Danmark. Fra 1816 levde han imidlertid
                                    helt som privatmann på Fossum, der hovedinteressen var
                                    oppføringen av den store hovedbygning i praktfull empire som
                                    stadig står. Den var ferdig i 1818 og ble et varig minne om de
                                    ekstreme inntekter norske patrisiere hadde hentet inn mens
                                    Danmark-Norge var nøytralt under de europeiske krigene.</p>


                                <p xml:id="p54"> Men tiden etter 1814 ble som kjent en helt annen: Patrisier- og
                                    kjøpmanns­økonomien ble sanert, og som erstatning søkte mange
                                    seg til embetsverket. For Løvenskiold var det et tungt slag at
                                    hans hustru kort etter innflyttingen på det nye Fossum døde i
                                    barselseng i 1819, bare 34 år gammel. De eldste barna flyttet
                                    også ut, og tapet av tett familiær idyll kan være noe av
                                    forklaringen på at Løvenskiold i 1828 takket ja til å bli norsk
                                    statsminister i Stockholm, hvor han ble boende de neste 13 årene
                                    og bl.a. dyrket et personlig vennskap med kong Carl Johan.</p>


                                <p xml:id="p55"> I juli 1836 bestemte en utålmodig Carl Johan seg for la
                                    Stortinget oppløses, noe han hadde formell rett til, men som i
                                    Norge ble sett på som et politisk overgrep – det var normalt at
                                    stortinget fikk forlenget sine sesjoner ut over de fastsatte tre
                                    måneder for å få tid til å behandle alle saker. I Stockholm
                                    protesterte de to norske statsrådene Poul Holst og Thomas
                                    Fasting mot kongens beslutning, mens den hadde full støtte av
                                    statsminister Løvenskiold. Hans standpunkt ble kjent i
                                    Stortinget, som rakk å vedta riksrettssak mot ham før
                                    oppløsningsvedtaket ble formelt kunngjort. Saken kom opp i
                                    august-september, og takket være en berømt forsvarer­innsats fra
                                    Hans Christian Petersen endte det hele med at Løvenskiold ble
                                    dømt av et knapt flertall (11 mot 9), men ikke fra embetet slik
                                    mange hadde håpet, deriblant en meget opphisset Henrik
                                    Wergeland: Han måtte bare tåle en bot på 1000 speciedaler samt
                                    saks­omkostninger og fikk fortsette som stats­minister.<note xml:id="ftn26" place="end" n="26">
                                        <p rend="Endnote" xml:id="p56"> Jf. Torgersen 1971: 103-111, 130-145.</p>
                                    </note> Saken satte imidlertid dype spor i hans sinn, og han kom
                                    til å forakte denne parlamentariske straffeordningen resten av
                                    livet. Det ser heller ikke ut til at han noen gang angret. I en
                                    rapport fra 1851 understreket han at kongen aldri burde gi
                                    Stortinget inntrykk av at det kunne regne med å sitte sammen så
                                    lenge som det passet: Ethvert kongelig ja til forlengelse av
                                    sesjonen burde bare gis i slik form at «<hi rend="italic">Deres
                                        Majestæts grund­lovs­mæssige Ret til dets Opløsning,
                                        naarsomhelst, vorder forbeholdt</hi>», skrev han her.<note xml:id="ftn27" place="end" n="27">
                                        <p rend="Endnote" xml:id="p57"> Rapport 10/4 1851, Løvenskiolds
                                            understreking.</p>
                                    </note>
                                </p>


                                <p xml:id="p58"> Løvenskiolds fremtidige politiske karriere ble likevel reddet av
                                    en annen: Grev Wedel, som tiltrådte som stattholder høsten 1836.
                                    Det gode forholdet mellom Wedel i Christiania og Løvenskiold i
                                    Stockholm ble helt avgjørende for det indrepolitiske
                                    «appeasement» som fant sted i Norge i årene 1837-40. Sammen var
                                    de to i stand til å gi Carl Johan et mer balansert inntrykk av
                                    den norske opinion, og både formannskapslov og flaggsak fikk sin
                                    lykkelige løsning i disse årene. Kongens lange opphold i Norge
                                    fra desember 1838 til mai 1839 ble også en stor suksess, og han
                                    gikk nå med på å nedsette «den 1. unionskomité» som skulle ta
                                    opp unionsforholdene til revisjon.</p>


                                <p xml:id="p59"> Verken Wedel eller Løvenskiold blandet seg ellers inn i den
                                    offentlige politiske debatt i aviser og blader, og de svarte
                                    aldri på offentlig kritikk.<note xml:id="ftn28" place="end" n="28">
                                        <p rend="Endnote" xml:id="p60"> Sverre Steen, <hi rend="italic">Grev
                                                Wedels stattholdertid</hi>, Oslo 1972: 294.</p>
                                    </note> Samtidig ble deres personlige forbindelser ytterligere
                                    styrket ved at Løvenskiolds sønner Adam og Otto i 1837 ble
                                    giftet inn i Wedels familie.<note xml:id="ftn29" place="end" n="29">
                                        <p rend="Endnote" xml:id="p61"> Et dobbelt­bryllupet ble feiret på
                                            Jarlsberg 18/9 1837 da Adam Løvenskiold giftet seg med
                                            grev Wedels niese Catharina Wedel Jarlsberg (1815-94),
                                            datter av baron Wilhelm Wedel Jarlsberg, mens Otto
                                            Løvenskiold giftet seg med grev Wedels datter Caroline
                                            Wedel Jarlsberg (1815-1840). Hun døde bare kort etter å
                                            ha født sin andre sønn, Carl Otto Løvenskiold
                                            (1839-1916). Han ble i 1865 gift med sin kusine Elise
                                            Wedel Jarlsberg (1844-1923), datter av grevens neste
                                            eldste sønn, baron Harald Wedel Jarlsberg (1811-1897),
                                            som hadde arvet Bærums Verk og skogseiendommene i
                                            Nordmarka. Ut av den nye alliansen oppstod bedriften
                                            Løvenskiold-Vækerø.</p>
                                    </note> Man vet at de to vennene mellom 1836 og 1840 stod i
                                    konstant forbindelse med hverandre gjennom posten. Denne private
                                    korrespondansen er dessverre ikke bevart, noe som etterlater et
                                    stort kildemessig hull i vår politiske historie på 1800-tallet.
                                    Ved felles avtale ble nemlig alle brevene brent – Løvenskiolds
                                    rett før Wedel dro på sin kurreise i 1840, Wedels kort før
                                    Løvenskiold døde i 1856; etter sigende skal de ha blitt kastet i
                                    masovnen på Fossum.</p>


                                <p xml:id="p62"> Forventningene til den nye stattholder var ikke de største da
                                    han tiltrådte i 1841. Løvenskiold likte seg også dårlig i
                                    Christiania by, og sommermånedene tilbrakte han fra 1843 helst
                                    på en land­eiendom i vestre Aker, Holgerslyst, som han hadde
                                    kjøpt; mange av statt­holder­­rapportene ble utformet nettopp
                                    der. Han forsøkte også å legge inn et årlig besøk på sitt kjære
                                    Fossum. Som stattholder var han naturlig nok rangert som Norges
                                    fremste embetsmann og ofte omtalt som «Excellensen», og han bar
                                    da også alle ordenstegn på dette: Storkorset av Nord­stjärnen,
                                    storkorset av St. Olav (som den første, i 1847), og
                                    Serafimerordenen. I 1853 ble han også tildelt
                                    Borgerdåds­medaljen i gull.<note xml:id="ftn30" place="end" n="30">
                                        <p rend="Endnote" xml:id="p63"> Jf. Gjerløw 1948: 196.</p>
                                    </note> På det kanskje mest kjente maleriet av Løven­skiold,
                                    malt av Knud Bergslien i 1854, bærer han disse ordenene.<note xml:id="ftn31" place="end" n="31">
                                        <p rend="Endnote" xml:id="p64"> Se f.eks. Gjerløw 1948, mot s. 233, <hi rend="italic">Norsk biografisk leksikon</hi>. 2.
                                            utgave, bd. 6, Oslo 2003: 195.</p>
                                    </note> Av Danmarks kong Frederik VII mottok han dessuten som en
                                    av ytterst få nordmenn den gjeve Elefantordenen.</p>


                                <p xml:id="p65"> Løvenskiolds stattholderskap ble utøvd i den første ekspansive
                                    moderniseringsperioden Norge gjennomgikk på 1800-tallet. I løpet
                                    av en tiårsperiode fikk landet glede av nye tekniske
                                    innretninger som vann­turbin (1844), gassbelysning (1848),
                                    jernbane (1854) og elektrisk tele­graf (1854-55). Byggingen av
                                    den første norske dampmaskin for skip på marineverftet i Horten
                                    i 1849 åpnet for en norsk verkstedindustri, og i 1850 hadde
                                    landet 12 mekaniske verksteder med 250 arbeidere. Moderne
                                    skips­forsikring kom i stand hos Storebrand (1847), den første
                                    moderne forretningsbank ble stiftet med Christiania Bank og
                                    Kreditkasse (1848), landbruket fikk en nasjonal hypotekbank
                                    (1851), bots­fengselet ble åpnet (1851), Gaustad asyl ble anlagt
                                    (1855), og postverket innførte frimerker (1855).
                                    Universitetsbygningene i Christiania kunne tas i bruk (1852,
                                    grunnsteinen nedlagt i 1841), og det kongelige slott ble
                                    ferdigbygd (1848-49) med et stort parkanlegg i romantisk stil
                                    omkring; i tillegg fikk kongen sitt eget lystslott ute på
                                    Ladegaardsøen, Oscarshall (1851-52). Samtidig ble
                                    «Arbeider­boligen i Christiania» oppført på Hammersborg (1852),
                                    vel det første norske eksempel på sosial bolig­bygging.</p>


                                <p xml:id="p66"> I løpet av perioden oppstod også nye ønsker om politiske
                                    reformer. Opposisjonelle bevegelser på og utenfor Stortinget
                                    satte sitt preg på årene 1848-52 mens Løvenskiold synes å blitt
                                    mer og mer bitter. Noe av dette skyldtes rett nok private
                                    problemer som driften av Fossum og hans egen sviktende helse. I
                                    mange år var han plaget av nyrestein, som han søkte lindring for
                                    ved badekurer.<note xml:id="ftn32" place="end" n="32">
                                        <p rend="Endnote" xml:id="p67"> Jf. rapporter 31/3 1853 og 23/3 1854.</p>
                                    </note> Da Christiania i høsten 1853 ble rammet av kolera, fikk
                                    stattholderen selv et snev av sykdommen.<note xml:id="ftn33" place="end" n="33">
                                        <p rend="Endnote" xml:id="p68"> Epidemien startet i august mens
                                            Løvenskiold ennå oppholdt seg på Holgerslyst, jf.
                                            rapport 16/8 1853. Først da han flyttet inn til byen
                                            igjen om høsten, fikk han erfare sykdommen på nært hold,
                                            slik han berettet om i rapporten 24/11 1853: «Den 8.de
                                            denne Maaned slog den lumske Farsot som et Lyn ned i mit
                                            Huus i Byen, dræbte min stakkels Kudsk efter 2 Dages
                                            Sygdom og angreb mig selv samme Dag meget haardt.
                                            Sygdommen udviklede sig dog ikke hos mig til virkelig
                                            Cholera; men de enkelte Symptomer, hvoraf jeg led, vare
                                            meget voldsomme og uagtet Syg­dommen forhaabentlig er
                                            overstaaet, føler jeg endnu Efterveerne».</p>
                                    </note> Men også generelt ble Løvenskiold i 70-årsalderen mindre
                                    glad i sine embetsplikter: Etter å ha mottatt den kongelige
                                    familie i vakker høstsol på Fossum i 1849, sammenliknet han
                                    f.eks. sine følelser ved tilbakekomsten til Christiania med dem
                                    «hvormed Skoledisciplen, etter lykkelige Ferier vender tilbage
                                    til sin ubehagelige Skole».<note xml:id="ftn34" place="end" n="34">
                                        <p rend="Endnote" xml:id="p69"> Rapport 18/10 1849.</p>
                                    </note>
                                </p>


                                <p xml:id="p70"> Det var nok både en politisk og personlig lettelse for
                                    Løvenskiold å ta endelig avskjed med stattholderposten i mai
                                    1856. For godt kunne han nå bosette seg på Fossum, hvor han
                                    imidlertid bare fikk noen få måneder til å leve. Allerede 15.
                                    september 1856 avgikk han ved døden, og han ble bisatt i
                                    familiens gravkapell ved Gjerpen kirke.</p>
                            </div>
                            <div type="div3">
                                <head xml:id="h9">Historikernes vurdering av Løvenskiold</head>


                                <p xml:id="p71">I norsk historieskrivning har Severin Løvenskiolds navn ikke fått
                                    lyse med særlig glans; og man kommer ikke utenom at dette i stor
                                    grad skyldes det kritiske, venstreorienterte syn på
                                    embets­manns­statens karakter som har dominert hos toneangivende
                                    norske historikere fra J. E. Sars til Jens Arup Seip. På den
                                    andre siden i vurderingen av Løvenskiold står noen få
                                    konservative. Yngvar Nielsen gav f.eks. Løvenskiold entydig ros
                                    for den «Frimodighed» han viste overfor «den herskende Tone»
                                    under Riksforsamlingen på Eidsvoll og tegnet et bilde av en
                                    bekymret, ansvarlig forretningsmann.<note xml:id="ftn35" place="end" n="35">
                                        <p rend="Endnote" xml:id="p72"> Jf. Yngvar Nielsen, <hi rend="italic">Norge i 1814</hi>, Christiania 1905: 195, og <hi rend="italic">Lensgreve Johan Caspar Herman Wedel
                                                Jarlsberg</hi> bd. 3: 1815-1840, passim.</p>
                                    </note> Og Olaf Gjerløw, som ikke var profesjonell historiker,
                                    men journalist, synes å ha hatt som mål å gjenreise Løvenskiolds
                                    politiske ære med den eneste omfattende biografiske studien av
                                    kammerherrens liv.<note xml:id="ftn36" place="end" n="36">
                                        <p rend="Endnote" xml:id="p73"> Olaf Gjerløw, <hi rend="italic">Stattholder Severin Løvenskiold</hi>, Oslo 1948.
                                            Gjerløw arbeidet bl.a. i Høires Presse­kontor og var fra
                                            1921 redaktør av <hi rend="italic">Morgenbladet</hi>.</p>
                                    </note> Det kunne saktens trenges. J. E. Sars satte tonen for
                                    den velkjente «venstrefremstillingen» av norsk
                                    1800-tallshistorie ved å omtale Løvenskiold som «udentvil den
                                    upopulæreste Mand i hele Landet», en mann som aldri «trods
                                    Glandsen af sin høje Verdighed og Titler» var ansett som annet
                                    enn «i det højeste en Middel­maadighed» – kort og godt en person
                                    «hvis Prætensioner var meget større end hans Evner og som derfor
                                    indbød til Spot og Satire». Sars mente at Løvenskiold ved flere
                                    anled­ninger hadde vist «barnagtig udfordrende Trods ligeoverfor
                                    den almindelige Folkemening», som om han likte å være «et Slags
                                    Kærring mod Strømmen». Ulikt Wedel som følte seg så sikker på
                                    sin «virke­lige Fornemhed» at han ikke var redd for omgås alle
                                    slags mennesker på en naturlig måte, fant Løvenskiold det alltid
                                    maktpåliggende «at hævde sit (i enhver Henseende værdiløse)
                                    Adelskab ved at give sig en meget fornem Mine og optræde paa en
                                    meget stiv og stram Maade», mente Sars.<note xml:id="ftn37" place="end" n="37">
                                        <p rend="Endnote" xml:id="p74"> J. E. Sars, <hi rend="italic">Norges
                                                politiske Historie 1815-1885</hi>, Kristiania 1904:
                                            290ff.</p>
                                    </note> I ett og alt var han en stokkonservativ mann, «i hvis
                                    Væsen […] Hofmanden og Aristokraten – efter fattig Lejlig­hed –
                                    stak frem ved Siden af Bureaukraten».<note xml:id="ftn38" place="end" n="38">
                                        <p rend="Endnote" xml:id="p75"> Ibid. 294.</p>
                                    </note>
                                </p>


                                <p xml:id="p76"> Norskdomsmannen Arne Bergsgård stilte seg i tradisjonen fra Sars
                                    når han skrev om Løvenskiold til <hi rend="italic">Norsk
                                        biografisk leksikon</hi> bd. VIII (1938), men til forskjell
                                    fra Sars tilkjente Bergsgård ham «ikkje liten klokskap og ikkje
                                    liten menneskekunnskap». Likevel hevdet han med ettertrykk at
                                    Løvenskiold med sin «aristokratiske og reaksjonære tenkje­måte»
                                    var og ble «ein ensleg mann i vårt offentlige liv» som raskt
                                    måtte komme «i motsetning til den ålmenne folkemeininga i eit så
                                    demokratisk samfund som det norske».<note xml:id="ftn39" place="end" n="39">
                                        <p rend="Endnote" xml:id="p77"> Arne Bergsgård i <hi rend="italic">Norsk
                                                biografisk leksikon</hi> bd. VIII, Oslo 1938: 606,
                                            602.</p>
                                    </note> Også den noe mer moderate Sverre Steen nølte ikke med å
                                    kalle Løvenskiold for «reaksjonær», og det selv i europeisk
                                    målestokk, mens Wedel til sammenlikning slapp med benevnelsen
                                        «konservativ».<note xml:id="ftn40" place="end" n="40">
                                        <p rend="Endnote" xml:id="p78"> Steen 1972: 44, jf. 294.</p>
                                    </note> Jens Arup Seip nøyde seg derimot med å kalle Løvenskiold
                                    for «en dypt konservativ mann». Med en typisk infam bemerkning
                                    fikk Seip likevel frem at mannen allerede i levende live
                                    tilhørte fortiden: «Den lille adel som var, hevdet seg, døende
                                    kan man si […] lengst gjennom Severin Løvenskiold, som
                                    skjelvende av elde tok avskjed som den siste statt­holder i
                                        1856».<note xml:id="ftn41" place="end" n="41">
                                        <p rend="Endnote" xml:id="p79"> Jens Arup Seip: <hi rend="italic">Utsikt
                                                over Norges historie</hi> bd. I, Oslo 1974: 45, 67.
                                            Løvenskiold gikk av da han var 78 år. Da bd. II av <hi rend="italic">Utsikt</hi> kom ut, var for øvrig Seip
                                            76 år og still going strong.</p>
                                    </note>
                                </p>


                                <p xml:id="p80"> Samme syn skinner gjennom i Tore Prysers artikkel om Løvenskiold
                                    i den nye utgaven av <hi rend="italic">Norsk biografisk
                                        leksikon</hi> fra 2003. Her fremheves atter en gang
                                    motstanden mot «det meste som i ettertid er betraktet som
                                    liberale og demo­kratiske reformer i det norske samfunn»,
                                    herunder utvidet stemmerett, arveloven, juryloven og
                                    opp­hevelsen av stattholder­posten, mens han stod fast på
                                    kongens absolutte veto i grunnlovs­saker. Pryser legger dessuten
                                    særlig vekt på Løvenskiolds frykt for etter­virkningene av
                                    revolusjonsåret 1848 og hans forakt for Thrane­bevegelsen, som
                                    han jo bekjempet så godt han kunne.<note xml:id="ftn42" place="end" n="42">
                                        <p rend="Endnote" xml:id="p81"> Tore Pryser i <hi rend="italic">Norsk
                                                biografisk Leksikon </hi>2 bd. 6, Oslo 2003:
                                            195.</p>
                                    </note>
                                </p>


                                <p xml:id="p82"> Det finnes naturligvis gode grunner til å betrakte en mann med
                                    denne typen bakstreverske holdninger som en av historiens
                                    «tapere». Likevel bør det tilføyes at Løvenskiold langt fra var
                                    alene om å inneha slike meninger på 1840- og 1850-tallet, og <hi rend="italic">i seg selv</hi> kvalifiserer disse heller ikke
                                    til betegnelsen reaksjonær, som tross alt må bety et ønske om
                                    reversering av den politiske orden, ikke bare videreføring av
                                    den. På den andre siden er det ikke tvil om at Løvenskiold ofte
                                    gav uttrykk for misnøye med hvordan det konstitusjonelle styret
                                    hadde utviklet seg i Norge – han hadde f.eks. den «urokkelige
                                    Overbeviisning» at man utøvde «en himmelskrigende Uret­færdighed
                                    ved 1821 at berøve Adelen dens lovhjemlede Rettigheder».<note xml:id="ftn43" place="end" n="43">
                                        <p rend="Endnote" xml:id="p83"> Rapport 20/2 1848.</p>
                                    </note> Han understreket også at et samfunn ikke kunne styres
                                    etter moderne politiske <hi rend="italic">teorier</hi>, og at
                                    «Professorer, Doctorer, Advocater, mindst af Alle due til at
                                    styre Folk og Riger».<note xml:id="ftn44" place="end" n="44">
                                        <p rend="Endnote" xml:id="p84"> Rapport 8/10 1848.</p>
                                    </note>
                                </p>


                                <p xml:id="p85"> En sammenfatning av Løvenskiolds syn finnes i
                                    stattholderrapporten 1. februar 1852. Her erklærte han at alle
                                    de revolusjonære omveltninger han hadde opplevd under sin
                                    levetid, hadde fratatt ham troen på at fred og lykke kunne
                                    oppnås under «de moderne europæiske Stats­forfatninger»,
                                    herunder tydeligvis også den norske forfatning. Annerledes var
                                    det da med den svenske: Med stenderriksdagen hadde man nemlig
                                    beholdt de «uundværlige 3 Elementer» for ethvert
                                    konsti­tu­sjonelt monarkis stabilitet, som Løvenskiold kalte
                                    det: «det Monarchiske, det aristocratiske og det demo­cratiske»,
                                    altså også «et selvskreven Element, der er uafhængigt af Valg» –
                                        adelen.<note xml:id="ftn45" place="end" n="45">
                                        <p rend="Endnote" xml:id="p86"> Rapport 26/12 1850.</p>
                                    </note> Han var heller ikke redd for å si at han hadde følt seg
                                    mye lykkeligere under en uinnskrenket regjeringsform (det
                                    dansk-norske eneveldet) enn under den konstitusjonelle orden som
                                    han selv hadde vært med på å innføre i 1814. Ut fra egen
                                    livserfaring ville han følgelig ikke lenger kunne beveges «til
                                    at stemme for et uindskrænket Monarchies Forandring til et
                                    modernt constitutionelt». Samtidig anså han det for sin plikt
                                    «at opretholde dette, naar det haves, for at undgaae de med
                                    Omvæltninger forbundne Ulykker», slik var skjedd i Frankrike med
                                    fem nye konstitusjoner på bare 48 år.<note xml:id="ftn46" place="end" n="46">
                                        <p rend="Endnote" xml:id="p87"> Rapport 1/2 1852.</p>
                                    </note>
                                </p>


                                <p xml:id="p88"> Kanskje bør Løvenskiold helst betraktes som en tilhenger av det
                                    konservative prinsipp om bevaring av bestående, stabiliserende
                                    tradisjoner fremfor ethvert forsøk på konflikt­skapende endring.
                                    Det betyr ikke at han var avvisende til enhver samfunns­reform,
                                    men helt klart til alle grunnleggende <hi rend="italic">konstitusjonelle</hi> endringer, og på dette punkt må det
                                    utvilsomt være lov å kalle ham reaksjonær. All erfaring viste,
                                    skrev han i 1849, at «Samfundsorden og Stater ikke kan bestaae
                                    med vore moderne politiske Theorier og saakaldte
                                        Statsforfatninger».<note xml:id="ftn47" place="end" n="47">
                                        <p rend="Endnote" xml:id="p89"> Rapport 6/5 1849.</p>
                                    </note> Hele tiden understreket han også behovet for sterkere
                                    kongelig maktutøvelse: Han roste Oscar I for å overholde «den
                                    norske Kongemagts noksom svage Præ­rogativer» og bad ham
                                    inn­stendig om «aldrig at eftergive en Tøddel af disse. Enhver
                                    Eftergivelse paaskynder det Bestaaendes Opløs­ning».<note xml:id="ftn48" place="end" n="48">
                                        <p rend="Endnote" xml:id="p90"> Rapport 1/2 1852.</p>
                                    </note> Stortingets nekt av bevilgning til noen hærreformer i
                                    1854 så han som «et nyt Beviis paa Umuligheden af <hi rend="italic">at regjere godt </hi>med vore
                                        Institutioner».<note xml:id="ftn49" place="end" n="49">
                                        <p rend="Endnote" xml:id="p91"> Rapport 21/5 1854. Løvenskiolds
                                            utheving.</p>
                                    </note> Et konstitusjonelt monarki la etter hans syn for mange
                                    bånd på monarken.</p>


                                <p xml:id="p92"> Gjerløws bok om Løvenskiold er et verdifullt korrektiv til de
                                    mer nedlatende, men også noe overflatiske vurderingene hos
                                    radikale historikere: Han registrerer både Løvenskiolds
                                    upopularitet i samtiden og ettertidens historieskrivning som i
                                    lange tider både hadde «forkjetret ham og fremstilt ham som
                                    erkereaksjonær», noe Gjerløw tross alt innrømmer «rommer et korn
                                    av sannhet».<note xml:id="ftn50" place="end" n="50">
                                        <p rend="Endnote" xml:id="p93"> Gjerløw 1948: 103.</p>
                                    </note> At Løvenskiold derimot skulle ha vært «en bremskloss på
                                    all utvikling», hevdet Gjerløw var helt uriktig og viste bl.a.
                                    til mange initiativ i forhold til infra­struktur og
                                    nærings­politikk. Det kan man også finne flere eksempler på i
                                    hans rapporter til kongen, f.eks. i en opprømt argumentasjon for
                                    å opprette en telegraflinje mellom Stockholm og Christiania i
                                    1852, tre år før det norske telegrafvesen ble organisert.<note xml:id="ftn51" place="end" n="51">
                                        <p rend="Endnote" xml:id="p94"> Han kalte det «næsten en Skam» at
                                            kommunikasjonen mellom de to hovedstedene tok like mange
                                            døgn «som ved Tellegraph kunde opnaaes i lige mange
                                            Timer eller Minutter», og han ville derfor «underdanigst
                                            strax fore­slaae en Communication ved electrisk
                                            Tellegraph» om man bare kunne ha skåret gjennom de
                                            forsinkelser som skyldtes «en lang parlamentarisk
                                            Skjærsild». Rapport 1/1 1852.</p>
                                    </note>
                                </p>


                                <p xml:id="p95"> Det er nok også et poeng at Løvenskiold ikke bar på noen
                                    mindreverdighets­følelse overfor svenskene og derfor heller
                                    aldri gikk på akkord når det gjaldt «Norges interesser i
                                    forholdet til Sverige», som Gjerløw sier.<note xml:id="ftn52" place="end" n="52">
                                        <p rend="Endnote" xml:id="p96"> Gjerløw 1948: 103f.</p>
                                    </note> Etter alt å dømme var han gjennomgående mer uredd og
                                    selv­stendig i slike spørsmål enn gjennomsnittet i norsk elite.
                                    Hans grunnstandpunkt som stattholder var likevel ønsket om å
                                    innskjerpe det politiske status quo, og akkurat på her blir nok
                                    Gjerløws fremstilling for grunn: Han tilbyr leseren lange utdrag
                                    av stattholderens innberetninger, men stort sett bare passivt og
                                    ukritisk gjengitt. Boken er avgjort et anstendig forsøk på å
                                    bedømme Løvenskiold ut fra de kulturelle og historiske
                                    betingelsene i hans egen samtid snarere enn ut fra ettertidens
                                    politiske triumfer. Samtidig undervurderer Gjerløw det
                                    innskrenkede ved Løven­skiolds politiske tenke­måte. At
                                    stattholderen likte å ikle seg en statsmanns kappe, kunne ikke
                                    dekke over hans mange konven­sjonelle og provinsielle trekk,
                                    ikke minst tydelig i hans naive tanker om utviklingen innenfor
                                    europeisk politikk. </p>
                            </div>
                        </div>
                    </div>

                    <div type="div2">
                        <head xml:id="h10">Trekk av det politiske liv 1841-1856</head>
                        <div type="div3">
                            <head xml:id="h11">Kong Oscar og hans familie</head>


                            <p xml:id="p97">Severin Løvenskiold la stor vekt på å pleie et godt forhold til kong
                                Oscar I og hans familie, enda han nødvendigvis måtte stå lenger fra
                                den nye kongen enn fra Carl Johan. Problemet var her alderen; i
                                kongens øyne må Løvenskiold så definitivt ha tilhørt farens
                                politiske generasjon som han selv ville prøve å heve seg over
                                snarere enn dyrke som klenodium. Den personlige kontakten mellom de
                                to ble imidlertid godt etablert under Løvenskiolds lange tid som
                                stats­minister i Stockholm, og som kronprins avla Oscar et besøk på
                                Fossum allerede i 1833. Under sine kongelige Norgesreiser avla han
                                visitt på Fossum både i september 1845 og i september 1849, den
                                siste gangen sammen med dronning Josefine, prins Gustav og prinsesse
                                    Eugénie.<note xml:id="ftn53" place="end" n="53">
                                    <p rend="Endnote" xml:id="p98"> Ved besøket i 1845 reiste han landeveien via
                                        Kongsberg sammen med prins Gustav. I 1849 kom den kongelige
                                        familie sjøveien til Skien. Jf. <hi rend="italic">Morgenbladet</hi> nr. 271 1845 og 272 1849; Fossum
                                        verks historie 1939: 127f.</p>
                                </note> Men noe nært personlig forhold innbød nok ikke Severin
                                Løvenskiold til.</p>


                            <p xml:id="p99"> Løvenskiolds eldste sønn Ernst som var noenlunde jevnaldrende med
                                kong Oscar, kom imidlertid til å bli nært knyttet til kongehuset.
                                Fra 1829 tjente han ved Carl Johan og Desiderias hoff når de
                                kongelige besøkte Norge. Han fortsatte som hoff­marskalk hos Oscar
                                I, og i 1857 ble han sjef for de kgl. norske Hoftstater. Også hans
                                tyskfødte hustru Fanny var tilknyttet hoffet; hun ble
                                overhoff­mesterinne hos dronning Josefine i 1847.<note xml:id="ftn54" place="end" n="54">
                                    <p rend="Endnote" xml:id="p100"> Jf. Løvenskiold og Løvenskiold 1974:
                                        47ff.</p>
                                </note> Med kong Oscars nærmest årlige Norgesbesøk gikk disse
                                hofftjenestene etter hvert ut over Ernst Løvenskiolds drift av
                                Fossum, og ved et arveskifte i 1854 sørget Severin Løvenskiold for
                                at den yngste sønnen Herman fikk overta bestyrelsen av verket. Ernst
                                og Fanny Løvenskiold ble isteden begunstiget med Holgerslyst.<note xml:id="ftn55" place="end" n="55">
                                    <p rend="Endnote" xml:id="p101"> Ibid. 51.</p>
                                </note> Under visekonge­idyllen 1856-57 ble huset åsted for fine
                                fester.</p>


                            <p xml:id="p102"> Kong Oscars kroning i Norge var et stadig tilbakevendende tema i
                                disse årene, og i henhold til Grunnloven skulle kroningen foregå i
                                Trondhjems domkirke. Det ble imidlertid en kompliserende faktor at
                                dronning Josefine ikke kunne tenke seg å gå formelt bort fra sin
                                katolske tro slik både Carl Johan og sønnen hadde gjort. En del
                                geistlige med biskop Hans Riddervold i Trondhjem i spissen var
                                nemlig av den mening at det bare var kongen som fikk grunnlovsmessig
                                status stadfestet gjennom kroningsseremonien. Noe tilsvarende gjaldt
                                ikke for dronningen; hennes deltakelse ville være av rent
                                kirkelig-seremoniell art. Men dermed oppstod et problem med en
                                katolsk dronning i en protestantisk seremoni. Spørsmålet synes
                                likevel å ha blitt løst i 1847 slik at kroningen kunne finne sted
                                dette året.<note xml:id="ftn56" place="end" n="56">
                                    <p rend="Endnote" xml:id="p103"> Jf. rapport 18/3 1847, der Løvenskiold
                                        opplyste at biskop Riddervold hadde bedt seg fritatt fra å
                                        assistere ved kroningen som skulle ledes av biskopen i
                                        Christiania stift, Jens Arup. Som erstatning for Riddervold
                                        ble foreslått biskop Jacob Neumann i Bergen.</p>
                                </note> Isteden ble den forskjøvet til 1848, og så utsatt på ny,
                                dels på grunn av det utenrikspolitiske utvikling dette året, og dels
                                på grunn av problemer med å få Stortinget til å bevilge
                                tilstrekkelige midler til opprustning av domkirken.<note xml:id="ftn57" place="end" n="57">
                                    <p rend="Endnote" xml:id="p104"> Jf. rapport 20/1 1848 med tillegg, og repport
                                        2/2 1849.</p>
                                </note> Dette siste kom ikke i orden før i 1851, og Løvenskiold gav
                                nå uttrykk for at kroningen burde iverksettes «næste Aar eller
                                aldrig», mens kong Oscar pekte ut sommeren 1853 som et aktuelt år
                                for kroning.<note xml:id="ftn58" place="end" n="58">
                                    <p rend="Endnote" xml:id="p105"> Jf. rapporter 17/9 1851, 7/12 1851, 24/4 1853
                                        og tillegg til rapport 1/5 1853.</p>
                                </note> Men kongens sykefravær de neste årene medførte at hele saken
                                ble lagt på is. Oscar I og Josefine ble aldri kronet i Norge.</p>


                            <p xml:id="p106"> Som nevnt fant kongen likevel tid til å inspisere sitt norske
                                kongedømme nærmest årlig etter at han overtok tronen. Første gang
                                varte kongebesøket fra 6. februar til 16. april 1845, og dronningen
                                og barna var også med slik kongen gjerne foretrakk.<note xml:id="ftn59" place="end" n="59">
                                    <p rend="Endnote" xml:id="p107"> Kongen<index>
                                            <term>Oscar I</term>
                                        </index>, kronprinsen<index>
                                            <term>Carl IV (XV)</term>
                                        </index> og prinsene Oscar<index>
                                            <term>Oscar II</term>
                                        </index> og August<index>
                                            <term>August, prins</term>
                                        </index> forlot Christiania 16. april 1845, jf. <hi rend="italic">Morgenbladet</hi> nr. 107 1845. Dronning
                                        Josephine, prins Gustav og prinsesse Eugénie ble derimot
                                        værende i Norge til 19. mai, jf. rapport 22/5 1845. De fikk
                                        dermed med seg 17. mai-toget i Christiania, som de også
                                        hilste fra vinduene i Paleet.</p>
                                </note> Allerede samme høst beæret Oscar landet med et nytt besøk
                                fra 3. september til 2. oktober. Neste visitt fant sted fra 21.
                                september til 11. oktober 1846, og nå ble kongen møtt på Svinesund
                                av stattholderen. Fra 4. august til 3. september 1847 var så hele
                                kongefamilien igjen på besøk i Norge, også enke­dronning Desideria;
                                det var ved denne anledning kongen utpekte tomten for
                                    Oscarshall.<note xml:id="ftn60" place="end" n="60">
                                    <p rend="Endnote" xml:id="p108"> I 1845 var han som nevnt fulgt av prins
                                        Gustav, i 1846 av prins August. I 1847 ble kongefamilien
                                        møtt på dampskip i Strömstad av Løvenskiold og general
                                        Wedel. Jf. rapporter 12/10 1845, 1/9 og 22/10 1846, 7/10
                                        1847. Lyst­slottet Oscarshall (arkitekt J. H. Nebelong) stod
                                        ferdig til bruk i 1852, men var allerede under det nordiske
                                        studentmøtet i Christiania i juni 1851 åsted for en stor
                                        studentfest, jf. rapport 13/6 1851 (Vogt).</p>
                                </note> På dette tidspunkt var slottet i Christiania ikke ferdig;
                                det ble innviet av kongen under besøket i 1849 som varte fra 24.
                                juli til 25. september. Familien og enke­dronningen var også nå
                                    med.<note xml:id="ftn61" place="end" n="61">
                                    <p rend="Endnote" xml:id="p109"> Jf. opplysning i rapport 28/6 1849
                                        (enkedronningen kom først i august). Etter sitt besøk på
                                        Fossum dro kongen, dronningen, prins Gustav og prinsesse
                                        Eugénie med dampskip fra Langesund til Strömstad 25.
                                        september.</p>
                                </note>
                            </p>


                            <p xml:id="p110"> I 1850 kom kongen sammen med familien til Christiania 30. juli og
                                reiste tilbake til Sverige 12. september.<note xml:id="ftn62" place="end" n="62">
                                    <p rend="Endnote" xml:id="p111"> Det nygifte kronprinsparet Carl og Louise tok
                                        bopel i Paleet mens den øvrige kongefamilie tok inn på
                                        Slottet, jf. <hi rend="italic">Morgenbladet </hi>nr. 212
                                        1850. Paret fikk en sønn, Carl Oscar Wilhelm, i desember
                                        1852, men han døde allerede i mars 1854, jf. rapporter 18/12
                                        1852 og 12/3 og 23/3 1854.</p>
                                </note> Året etter var han bare på et kort besøk fra 7. februar til
                                11. mars for å åpne Stortinget.<note xml:id="ftn63" place="end" n="63">
                                    <p rend="Endnote" xml:id="p112"> Kongen reiste denne gangen sammen med prins
                                        Oscar; etter kongens åpningstale i Stortinget (som allerede
                                        var i gang med arbeidet), ble beretningen om rikets tilstand
                                        lest av statsminister Frederik Due. Jf. <hi rend="italic">Morgenbladet</hi> nr. 40, 43 og 70 1851.</p>
                                </note> Men neste kongebesøk, fra 16. september til 11. oktober
                                1852, skulle bli dramatisk. Det var lagt inn som avslutning på en
                                lengre kurreise til Tyskland og de sveitsiske alper som kongen denne
                                sommeren hadde foretatt i selskap med dronningen, prins Gustav og
                                prinsesse Eugénie. På reisen opp til Norge ble imidlertid prins
                                Gustav så syk at han ved ankomsten til Christiania måtte legges til
                                sengs på slottet, og her døde han 24. september.<note xml:id="ftn64" place="end" n="64">
                                    <p rend="Endnote" xml:id="p113"> Jf. Rapport 17/10 1852.</p>
                                </note> Dette var et uventet slag for konge­familien, og også kongen
                                og prinsesse Eugénie ble rammet av sykdommen – antakelig tyfus (ikke
                                kolera). Prinsessen over­levde så vidt, og kongen ble tvunget til ny
                                    rekonvalesens.<note xml:id="ftn65" place="end" n="65">
                                    <p rend="Endnote" xml:id="p114"> Jf. rapporter 14/11 og 3/12 1852</p>
                                </note> Sykdom satte etter hvert stopp for kongens Norgesturer –
                                hans aller siste besøk ble gjennomført i selskap med prins Oscar og
                                strakk seg fra 28. juli til 2. september 1855. De to ble møtt av
                                kronprins Carl på Kløften stasjon og fraktet med tog til
                                Christiania, og det var eneste gang kong Oscar I reiste med norsk
                                    jernbane.<note xml:id="ftn66" place="end" n="66">
                                    <p rend="Endnote" xml:id="p115"> Jf. <hi rend="italic">Morgenbladet</hi> nr.
                                        208, 211 og 245 1851. Under besøket gjestet også
                                        kronprinsessens bror Norge.</p>
                                </note>
                            </p>


                            <p xml:id="p116"> Under sine Norgesopphold kunne kongen som nevnt selv lede det norske
                                statsråd, og fra disse periodene foreligger ingen
                                stattholderrapporter. En helt spesiell lakune i rapporteringen
                                oppstod ellers i sommermånedene 1848 da norske og svenske tropper
                                var samlet til hjelp for Danmark. I den forbindelse forflyttet
                                kongen seg til Malmö, dit han inviterte med seg både Løvenskiold og
                                den norske statsrådsavdelingen i Stockholm.<note xml:id="ftn67" place="end" n="67">
                                    <p rend="Endnote" xml:id="p117"> Løvenskiold avla i september også et besøk på
                                        Sjælland og Fyn før han reiste tilbake til Christiania, jf.
                                        rapport 24/9 1848. «Overalt har jeg funden store Fremslridt,
                                        Velstand og Lykke», skrev han, «som Nutidens Radicale
                                        Politikere, <hi rend="italic">der</hi> som i andre Lande,
                                        snart vil bringe af Dynen i Halmen».</p>
                                </note>
                            </p>


                            <p xml:id="p118"> I perioder når kongen ikke kunne utøve sine normale funksjoner,
                                skulle rikene i henhold til de to lands respektive grunnlover
                                bestyres av en <hi rend="italic">interimsregjering</hi> med 10
                                svenske og 10 norske statsråder. Ordningen trådte i kraft under
                                kongeparets utenlandsreise sommeren 1852. Men på grunn av kongens
                                sykdom måtte den igjen settes ut i livet i oktober: Tre av
                                statsrådene i Christiania (Krog, Petersen og Sørenssen) og fire
                                konstituerte (biskop Jens Arup, amtmann Gustav Peter Blom,
                                generalmajor Balthazar Nicolai Garben og stiftamtmann Niels Sem)
                                reiste til Stockholm for å supplere medlemmene i den norske
                                statsråds­avdeling mens regjeringen i Christiania fikk tilført tre
                                konstituerte statsråder.<note xml:id="ftn68" place="end" n="68">
                                    <p rend="Endnote" xml:id="p119"> De tre tilførte statsråder fra 25/10 1852 var
                                        tidl. statsråd Poul Christian Holst
                                        (Revisjonsdepartementet), soren­skriver Peder Carl Lasson
                                        (Justisdepartementet) og byfogd Niels Andreas Thrap
                                        (Marinedepartementet). Jf. rapport 31/10 1852 og rapporter
                                        6/3, 17/4, 24/4 og 1/5 1853.</p>
                                </note> Kong Oscar kom seg i arbeid igjen i april 1853, men måtte
                                også senere ta perioder med rekonvalesens.<note xml:id="ftn69" place="end" n="69">
                                    <p rend="Endnote" xml:id="p120"> Jf. rapport 17/4 1853.</p>
                                </note> Sykdommen i 1852 hadde ført til varig svekkelse og en
                                forverring av de lidelser han hadde slitt med i mange år og som var
                                forårsaket av en svulst på hjernen – det han til slutt døde av.</p>


                            <p xml:id="p121"> Løvenskiold var ikke begeistret for ordningen med interimsregjering;
                                antakelig minte det ham for mye om et reelt statsrådsstyre, og han
                                påpekte ved flere anledninger at ordningen var i strid med det
                                monarkiske prinsipp og en «umonarkisk Institution».<note xml:id="ftn70" place="end" n="70">
                                    <p rend="Endnote" xml:id="p122"> Jf. rapporter 12/6 og 19/6 1853.</p>
                                </note> Kongens tilbakefall tvang frem en ny periode med
                                interimsregjering i 1857, men bestemmelsene om en slik regjering ble
                                nå fraveket: Som en mer stabil politisk løsning ble kron­prins Carl
                                fra september samme år gjort til regent i begge riker, og slik
                                fungerte han frem til farens død i 1859. En slik ordning var i sin
                                tid blitt anbefalt av Løvenskiold, som mente at utøvelsen av
                                kongelig myndighet ikke bare ved sykdom, men også ved «andre
                                tænkelige Forfald» kunne utøves av kronprinsen eller av «den nærmest
                                arveberettigede myndige Kongelige Prinds».<note xml:id="ftn71" place="end" n="71">
                                    <p rend="Endnote" xml:id="p123"> Rapport 27/6 1854, der det også vises til
                                        statsrådets behandling av dette spørsmålet. Men allerede i
                                        rapporten 4/7 1852 foreslo Løvenskiold at regjeringsstyret
                                        kunne overdras nærmeste tronarving.</p>
                                </note>
                            </p>

                        </div>
                        <div type="div2">
                            <head xml:id="h12">Forholdet til statsrådene</head>


                            <p xml:id="p124">Løvenskiolds statssekretær i Stockholm major Frederik Gott­schalk Due
                                var 44 år da han i 1841 overtok statsminister­posten i den svenske
                                hovedstad, en post han beholdt helt til 1858. Ellers var regjeringen
                                i Christiania som Løvenskiold heretter skulle bestyre, en heller
                                satt forsamling. Først da stattholderposten ble rekonstruert under
                                grev Wedel høsten 1836, foretok Carl Johan en reell utrenskning
                                blant sine norske statsråder og kvittet seg med de tre siste
                                veteranene fra regjeringen av november 1814 – Jonas Collett,
                                Christian Adolph Diriks og Peter Motzfeldt. I 1841 var det dermed
                                juristen Poul Christian Holst (nå i Kirke­departementet) og oberst
                                Nicolai Johan Krog (nå i Revisjons­­­departementet) som hadde lengst
                                fartstid i regjeringen, begge fra 1822. Finansminister Jørgen Herman
                                Vogt hadde vært statsråd fra 1825 og Valentin Christian Sibbern fra
                                1830, men i lange perioder i Stockholm. Den årlige utskiftning
                                mellom Christiania og Stockholm som Grunnloven påla, var for øvrig
                                noe Løvenskiold irriterte seg over, åpenbart fordi den svekket
                                regjeringen som maktorgan – den var «lige uheldig for Forretningerne
                                som for Statsraaderne», skrev han i en rapport i 1849, og antydet at
                                flere av dem ikke ville ha noe imot et lengre opphold i den svenske
                                    hovedstad.<note xml:id="ftn72" place="end" n="72">
                                    <p rend="Endnote" xml:id="p125"> Rapport 19/4 1849.</p>
                                </note>
                            </p>


                            <p xml:id="p126"> Alle de øvrige statsrådene var kommet til etter 1836: General Palle
                                Rømer Fleischer i Armé­­departe­mentet, høyesterettsassessor Ole
                                Michael Schmidt i Justis­departe­mentet, mens tidl. stiftamtmann i
                                Christiansand Oluf Borch de Schouboe vekslet mellom
                                Armé­departe­mentet, Revisjons­departementet og statsrådsavdelingen
                                i Stockholm. Alle tilhørte også Løven­skiolds egen generasjon, selv
                                den noe yngre Hans Christian Petersen – hans berømte defensor fra
                                riksrettssaken i 1836 som nå fikk bestyre Marine­departementet.<note xml:id="ftn73" place="end" n="73">
                                    <p rend="Endnote" xml:id="p127"> Holst var født i 1776, Schouboe i 1777,
                                        Sibbern i 1779, Fleischer, Schmidt og Vogt i 1784, Krog i
                                        1787, Petersen i 1793.</p>
                                </note> Samtlige hadde følgelig også fått sin primære utdannelse
                                under det dansk-norske eneveldet.</p>


                            <p xml:id="p128"> Fremst av disse i anseelse stod nok Vogt; regjeringen etter Wedels
                                død er da også blitt døpt «det Vogt-Løvenskioldske Minisiterium».
                                Vogt var mann med bestemt hang til orden og faste regler, en
                                klassisk byråkrat av den gamle sort, og i mange år fortsatte dermed
                                regjeringen å ha «samme snævert bureukratiske og konservative
                                Karaktér som den havde fra først av», slik J. E. Sars formulerte
                                    det.<note xml:id="ftn74" place="end" n="74">
                                    <p rend="Endnote" xml:id="p129"> Sars 1904: 296.</p>
                                </note> Under Løvenskiolds tid kom første utskiftning i regjeringen
                                i 1845 da oberst Hans Herman Foss ble utnevnt til marineminister –
                                han var faktisk også den første som var blitt hentet fra Stortinget
                                til regjeringen siden 1814! Senere samme år ble Frederik Stang tatt
                                inn i regjeringen, og fra 1846 bestyrte han det nyopprettede
                                departementet for innenrikske saker. Stang tilhørte imidlertid
                                generasjonen <hi rend="italic">etter</hi> 1814, og
                                Indredepartementet er av nyere historikere blitt sett på som den
                                kanskje fremste katalysator for moderniseringen av det norske
                                samfunnet rundt 1850.</p>


                            <p xml:id="p130"> Viktige utskiftninger i regjeringen ble også foretatt i det urolige
                                året 1848. Opposisjonen på Stortinget dette året ønsket utskiftning
                                av statsrådene, og overfor dette politiske presset og med
                                begivenhetene i Paris i friskt minne følte regjeringen seg tvunget
                                til å inngå visse kompromisser: «de lade sig ikke afspise med
                                Intet», skrev Løvenskiold, lettere sarkastisk, «De fordre idetminste
                                    <hi rend="italic">Noget</hi> – <hi rend="italic">Noget</hi> maa
                                gives! En eller anden Concession maa gjøres, om Fred og Roe skal
                                kunde gjenvindes og opretholdes». Han tilrådet derfor at Holst og
                                Schmidt ble ofret til fordel for to moderate hentet fra Stortinget,
                                Anton Martin Schweigaard og biskop Hans Riddervold (eventuelt
                                borgermester Christian Bretteville).<note xml:id="ftn75" place="end" n="75">
                                    <p rend="Endnote" xml:id="p131"> Rapport 2/4 1848. I følge Løvenskiold manglet
                                        Schmidt «fornøden Dygtighed» til å fungere godt i sin
                                        stilling, og han var derfor også den av regjeringsmedlemmene
                                        som hadde «Opinionen meest imod sig».</p>
                                </note> Da Schweigaard unnslo seg, kom forslaget om en annen moderat
                                opp, sorenskriver Søren Anton Wilhelm Sørenssen. Og slik ble det.
                                Etter eget ønske fikk Riddervold også lov til å fortsette å bære
                                sine geistlige gevanter som statsråd istedenfor å skifte til den
                                tradisjonelle uniform.<note xml:id="ftn76" place="end" n="76">
                                    <p rend="Endnote" xml:id="p132"> Rapport 13/4 1848. Sørenssen som hadde
                                        overtatt justisdepartementet etter Schmidt, døde av kolera i
                                        juni 1853, jf. rapport 30/6 1853. De neste tre år vekslet
                                        Petersen og Vogt om å bestyre dette departementet.</p>
                                </note>
                            </p>


                            <p xml:id="p133"> Krisen var likevel ikke over. Løvenskiold fikk nå vite at en
                                fraksjon på Stortinget arbeidet på en adresse til kongen med ønske
                                om å bytte ut alle statsråder bortsett fra Stang (men beholde
                                stattholderen), og Stang delte ønsket.<note xml:id="ftn77" place="end" n="77">
                                    <p rend="Endnote" xml:id="p134"> Rapporter 16/4 og 20/4 1848.</p>
                                </note> Krog, Sibbern, Fleischer og Foss skal alle ha vært
                                upopulære, og både Fleischer og Foss ønsket dessuten selv å gå av.
                                Til Marine­departe­mentet fant Løvenskiold en erstatter i kaptein
                                Ole Wilhelm Erichsen, en danskfødt mann. Verre var det å erstatte
                                Armédepartementets Fleischer, som Løvenskiold mente Stang hadde
                                klart å presse ut. Her hadde han ingen åpenbar kandidat, men klaget
                                over at «man i vor Tid nødsages til at tage Hensyn paa en vis
                                    Opinion».<note xml:id="ftn78" place="end" n="78">
                                    <p rend="Endnote" xml:id="p135"> Rapporter 20/4 og 27/4 1848, jf. rapport
                                        22/10 1848.</p>
                                </note> Til slutt falt kongens valg på rittmester Thomas von Westen
                                Sylow, som Løvenskiold selv ikke anså som virkelig skikket til å
                                bestyre et slikt spesielt departement. Han ville heller ha hatt
                                oberst Johan Mansbach, som han likevel måtte innrømme ikke var helt
                                «i Nutidens Smag».<note xml:id="ftn79" place="end" n="79">
                                    <p rend="Endnote" xml:id="p136"> Rapporter 8/10, 15/10, 22/10, 26/10 og 9/11
                                        1848. Problemet var at Thomas Edvard von Westen Sylow
                                        (1792-1875) ikke var «militær» nok: Han hadde mest tjent ved
                                        depoter, intendantur og militære skoler, ikke i felt. Men
                                        hans navn var nevnt allerede i rapport 4/5 1848. Johan
                                        Mansbach (1790-1855) hadde vært adjutant hos Carl Johan.</p>
                                </note>
                            </p>


                            <p xml:id="p137"> På dette tidspunktet var adressen for lengst blitt stoppet i
                                Stortinget av Schweigaard, som klarte å få den henvist til
                                behandling i en komité. I august 1848 leverte denne komiteen en
                                innstilling som i det store og det hele uttrykte tilfredshet med at
                                konge og regjering gjennom utskiftningene av statsråder hadde tatt
                                hensyn til opinionen.<note xml:id="ftn80" place="end" n="80">
                                    <p rend="Endnote" xml:id="p138"> Jf. rapport 4/5 1848, St. F. 1848. 6: 946,
                                        Bjarne Svare, <hi rend="italic">Frederik Stang</hi> bd. I,
                                        Oslo 1939: 241f.</p>
                                </note> Dermed var adressepolitikken inntil videre lagt død.</p>


                            <p xml:id="p139"> Tingmennenes forhold til regjeringen ble likevel ikke særlig bedret.
                                Løvenskiold påstod i hvert fall i 1851 at «nogle Storthings
                                Coryphæers Ind­trædelse i Regjeringen» ikke hadde hatt ringeste
                                innflytelse på opposisjonen «hvis Sinde­lag og Tone, er ligesaa
                                bitter og hadsk mod disse, som mod os gamle forhærdede
                                    Syndere».<note xml:id="ftn81" place="end" n="81">
                                    <p rend="Endnote" xml:id="p140"> Rapport 17/9 1851.</p>
                                </note> Samtidig kom han selv ofte i opposisjon til de nye moderate
                                statsrådene, og irritasjonen skinner gjennom i rapportene.<note xml:id="ftn82" place="end" n="82">
                                    <p rend="Endnote" xml:id="p141"> Jf. rapport 28/3 1851 der det sies at Stang
                                        og Riddervold «i det væsentlige» delte oppfatningen til to
                                        radikale stortingsmenn, direktør Peder Christiania Holst og
                                        prokurator Frederik Lerche, om Stortingets rett til å gi
                                        pensjon til Sjur Sexe, som var blitt avskjediget som
                                        bergmester på Kongsberg.</p>
                                </note> Av den eldste garde kom bare Vogt til å sitte også etter
                                Løvenskiolds avgang – han holdt helt til 1858, da kronprins Carl
                                hadde fått nok av den stive byråkrat. Men det å være statsråd kunne
                                ennå være noe av en livsstilling: Christian Bretteville som
                                erstattet Valentin Sibbern i 1850, ble sittende i regjeringen frem
                                til sin død i 1871. Amtmann Erik Møinichen som overtok etter gamle
                                Krog i 1855, tjente nesten 15 år som statsråd.</p>


                            <p xml:id="p142"> Under Løvenskiolds siste år som stattholder var sorenskriver Peder
                                Carl Lasson tiltenkt som ny justisminister, men han avslo
                                    tilbudet.<note xml:id="ftn83" place="end" n="83">
                                    <p rend="Endnote" xml:id="p143"> Jf. rapport med tillegg 19/8 1853.</p>
                                </note> I forbindelse med sammenslåingen med den militære
                                overkommando fikk imidlertid general Hans Glad Bloch
                                Armé­­departementet etter den omstridte Sylow i 1853.<note xml:id="ftn84" place="end" n="84">
                                    <p rend="Endnote" xml:id="p144"> Jf. rapporter 8/12 og 11/12 1853. Sylow
                                        fortsatte som statsråd i Stockholm, men tok avskjed i 1854
                                        og ble toll­kasserer i Larvik, jf. rapport 24/8 1854.</p>
                                </note> I 1854 ble toll­kasserer i Arendal Otto Vincent Lange satt i
                                spissen for Finans­departe­mentet som han siden ledet helt frem til
                                    1863.<note xml:id="ftn85" place="end" n="85">
                                    <p rend="Endnote" xml:id="p145"> Jf. rapport 24/8 1854.</p>
                                </note> Og våren 1856 overtok kaptein Henrik Steffens Hagerup
                                ledelsen for Marine­departementet mens amtmann August Christian
                                Manthey ble satt til å bestyre Revisjons­departementet.<note xml:id="ftn86" place="end" n="86">
                                    <p rend="Endnote" xml:id="p146"> Jf. rapporter 30/3, 6/4 og 11/5 1856. Henrik
                                        Steffens Hagerup (1806-59) bestyrte Marinedepartementet til
                                        sin død. August Christian Manthey (1811-80) bestyrte ulike
                                        departementer til 1874, bl.a. justisdepartementet.</p>
                                </note>
                            </p>


                            <p xml:id="p147"> Løvenskiold bestyrte altså minst et par genera­sjons­skifter blant
                                statsrådene, og det ble noe av et slit for ham: «Det over­gaaer
                                næsten mine Kræfter at mægle imellem de gamle og nye Elementer i
                                Statsraadet», sukket han i 1850.<note xml:id="ftn87" place="end" n="87">
                                    <p rend="Endnote" xml:id="p148"> Rapport 28/2 1850.</p>
                                </note> At han flere ganger måtte finne seg i å komme i mindretall i
                                regjeringen, plaget også den selvbevisste herren: «naar Riddervold
                                giver Texten og Stang derover prædiker, er Menigheden gjerne
                                tilbøielig til at sige Amen», sukket han i 1851.<note xml:id="ftn88" place="end" n="88">
                                    <p rend="Endnote" xml:id="p149"> Rapport 28/3 1851, jf. også Løvenskiolds og
                                        Vogts dissens vedlagt rapport 20/4 1851.</p>
                                </note>
                            </p>


                            <p xml:id="p150"> I Løvenskiolds første 6-7 år som stattholder kan man nok hevde at
                                det gamle regime fra Wedels tid overlevde med Vogt og ham selv som
                                regjeringens bærende akse. Dette forandret seg likevel etter
                                Frederik Stangs inntreden som statsråd. Naturlig nok stolte
                                Løvenskiold mest på veletablerte statsråder av sin egen generasjon
                                som Vogt og Krog. Det var Krog som forfattet rapporter mens
                                Løvenskiold oppholdt seg hos kongen i Skåne 1848, og det var Vogt
                                som trådte inn som sted­fortreder under «flukten» til Fossum i juni
                                1851, mens Krog fikk stille opp under kurreisen til Marienbad i 1853
                                og ferien på Fossum i 1854.</p>


                            <p xml:id="p151"> Forholdet mellom Frederik Stang og den aldrende stattholder var
                                svært komplisert. Stangs opptreden i forbindelse med adressesaken og
                                statsrådsskiftene i 1848 hadde gitt Løvenskiold «uventede
                                Bekymringer»: Med sin «umaadelige Forfængelighed» var Stang nemlig
                                ikke til­freds med en vanlig statsrådspost, trodde Løvenskiold: En
                                stilling som «Premier Minister for et selvvalgt Ministerium» var nå
                                blitt alt for fristende «for den i dette Punkt meget svage Mand». I
                                denne saken fremstod Stang i Løvenskiolds øyne som «meget
                                com­pro­mit­teret», og trass i all dyktighet var «Hovedtrækkene i
                                hans Characteer» både arroganse, på­ståe­lighet og ringeakt for
                                andres meninger. Stang brukte rett og slett enhver begivenhet til å
                                splitte regjeringen «saaledes at han og hans Collegers Medhold
                                skulde finde Medhold hos Stothingets revolutionaire Partie», påstod
                                han. <note xml:id="ftn89" place="end" n="89">
                                    <p rend="Endnote" xml:id="p152"> Rapporter 27/4, 7/5 og 14/5 1848.</p>
                                </note>
                            </p>


                            <p xml:id="p153"> Men de to var ikke bare uenige i slike enkeltsaker. Den 30 år yngre
                                Stang opptrådte etter Løvenskiolds mening også egenrådig og opptok
                                for mye tid i statsrådet. Som leder av det nye Indrepartementet var
                                han i praksis blitt regjeringens front­figur, men dette hadde sin
                                pris. Dels tok departementet hans fatt i altfor mange saker, dels
                                hadde han en tendens til å fremlegge sakene i overdreven detalj hver
                                bidige gang. I stattholder­rapporten 19. november 1847 påpekes at de
                                «courante Sager» som før vanligvis kunne bli ferdigekspedert i løpet
                                av to regjerings­møter pr. uke, nå ofte krevde fire møter, ja noen
                                ganger daglige møter! For en stor del ville Løvenskiold tilskrive
                                dette det «Element» i statsrådet «som med ud­mærket talent, forener
                                en uendelig Vid­løftighed, og en lidenskabelig Paastaae­lig­hed paa
                                egne Meninger, hvorved Discus­sio­nerne uden Nødvændig­hed eller
                                Nytte for­længes».<note xml:id="ftn90" place="end" n="90">
                                    <p rend="Endnote" xml:id="p154"> Rapport 19/11 1847, jf. Svare 1939: 236.</p>
                                </note> Senere meddelte han at det i løpet av en uke allerede var
                                avholdt to statsråd, og at man nå måtte holde et tredje fordi «det
                                sidste i Gaar før største Deel optoges af en eneste af Statsraad
                                Stang foredraget og af ham sædvanlig ”plaideret” Sag, uden at blive
                                    tilende­bragt».<note xml:id="ftn91" place="end" n="91">
                                    <p rend="Endnote" xml:id="p155"> Rapport 9/12 1847.</p>
                                </note> Det var derfor en «sand Trøst og Glæde» for Løvenskiold at
                                Stang i 1848 ble kalt til ett års tjeneste ved stats­råds­avdelingen
                                i Stockholm: «Vi ere saaledes meget glade ved at blive ham et
                                Aarstid qvit», skrev han.<note xml:id="ftn92" place="end" n="92">
                                    <p rend="Endnote" xml:id="p156"> Rapporter 7/5 og 14/5 1848.</p>
                                </note>
                            </p>


                            <p xml:id="p157"> Da Stang kom tilbake til Indredepartementet i august 1849, fortsatte
                                likevel problemene. Treghet i saksbehandlingen ble etter hvert en
                                uunngåelig følge av Stangs «Stridbarhed og uendelige Vidtløftighed,
                                som jeg daglig beklager», påstod Løvenskiold, selv om han også gav
                                mannen ros for «ualmindelig Dygtighed».<note xml:id="ftn93" place="end" n="93">
                                    <p rend="Endnote" xml:id="p158"> Rapport 20/12 1849.</p>
                                </note> Men dessverre kom statsrådets diskusjoner sjelden til å
                                bestå i annet enn at Stang «optager den ene Session efter den anden
                                med at docere og plaidere»: Det gikk ikke an å få begrep om hans
                                «liden­skabelige Discussioner» uten å ha vært vitne til dem, mente
                                Løvenskiold, men både han selv og kollegene fant dem «ubeskrivelig
                                ubehagelige og trættende».<note xml:id="ftn94" place="end" n="94">
                                    <p rend="Endnote" xml:id="p159"> Rapport 20/1 og 17/1 1850.</p>
                                </note> At Stang i statsrådets første behandling av hus­manns­loven
                                i 1851 bare klarte å gjennomgå de seks første paragrafer, ble bare
                                et nytt bevis på at «der ikke hærsker mindre Vidløftighed i
                                Statsraadet end i Storthinget». Og etter neste avholdte statsråd var
                                Stang fremdeles ikke kommet lenger!<note xml:id="ftn95" place="end" n="95">
                                    <p rend="Endnote" xml:id="p160"> Rapporter 22/6 og 26/6 1851.</p>
                                </note>
                            </p>


                            <p xml:id="p161"> Til tross for slike erfaringer hadde altså Løvenskiold også lovord å
                                si om Stangs kapasitet. Da Stang siden søkte avskjed, anbefalte
                                Løvenskiold å gi ham en årlig pensjon (vartpenger) på 2500 spd på
                                grunnlag av «hans udmærkede Tjeneste, hvorunder han har tapt sit
                                    Hel­bred».<note xml:id="ftn96" place="end" n="96">
                                    <p rend="Endnote" xml:id="p162"> Rapport 6/3 1856.</p>
                                </note> For selv om Stang var ekstremt arbeidsom og engasjert inntil
                                det anmasende, ble han ingen stabil kraft i statsrådet. Enkelte
                                manisk-depressive anlegg ble etter hvert synlige, og allerede
                                vinteren 1850 skal han plutselig og i en «meget nedtrykt
                                Sinds-Stemning» ha meddelt statsråd Vogt at helsen ikke tillot ham å
                                forsette å bestyre Indredepartementet, og at han derfor heller
                                ønsket seg det mindre arbeidskrevende Justisdepartementet. Men da
                                saken ble behandlet konfidensielt i statsråd, hadde han til
                                Løvenskiolds overraskelse skiftet mening og erklært at det ville
                                være «en Opoffrelse» å forlate Indredepartementet.<note xml:id="ftn97" place="end" n="97">
                                    <p rend="Endnote" xml:id="p163"> Jf. rapport 4/4 1850, Svare 1939: 363.</p>
                                </note> I 1852 var han igjen innstilt på å skifte departe­ment, men
                                ombestemte seg: «Saa underlig er denne talent­fulde, men
                                cha­rac­ter­løse Mand», skrev Løvenskiold.<note xml:id="ftn98" place="end" n="98">
                                    <p rend="Endnote" xml:id="p164"> Rapport 9/8 1853, Svare ibid,</p>
                                </note>
                            </p>


                            <p xml:id="p165"> Dermed fortsatte Stang i Indre­departementet til han utslitt og med
                                tiltakende hodesmerter ble tvunget til å søke permisjon i mars 1854.
                                I følge Løvenskiold hadde Stang i lengre tid lidd av «en nerveus
                                Svækkelse, uden Tvivl Følge af Over­­anstrengelse» – en diagnose på
                                dyp depresjon – og det var blitt «vanskeligt for ham, men nu
                                om­sider umulig at pleie sine Forret­ninger». Regjeringen bevilget
                                ham derfor «2 Maaneders Tjeneste­ledighed», og permisjonen ble
                                forlenget slik at Stang kunne bruke de neste par år på
                                rekonvalesens. Indredepartementet ble inntil videre overtatt av
                                Bretteville, mens byfogd i Christiania Niels Andreas Thrap trådte
                                inn som konstituert statsråd.<note xml:id="ftn99" place="end" n="99">
                                    <p rend="Endnote" xml:id="p166"> Rapport 23/3 1854. Stangs permisjon var
                                        formelt gjort gjeldende fra 22/3 1854, men i følge ham selv
                                        hadde han sluttet allerede noen uker før, 4/3 1854. Jf.
                                        Svare ibid. 364.</p>
                                </note> Men i februar 1856 så Stang ingen annen råd enn å søke
                                    avskjed.<note xml:id="ftn100" place="end" n="100">
                                    <p rend="Endnote" xml:id="p167"> Jf. rapport 6/3 1856. Stang skal da ha vært
                                        «saa svag» at han måtte diktere søknaden og heller ikke
                                        maktet å undertegne den selv. Søknaden ble innvilget 21/4
                                        1856.</p>
                                </note> Først i 1861 ble han som nevnt med i regjeringen på ny. Han
                                ble også den første statsminister­ i Christiania da
                                stattholderembetet var avskaffet.</p>


                            <p xml:id="p168"> Uten Stangs dynamikk og Løvenskiolds rutine virret det norske
                                statsrådet inn i vise­konge­­idyllen. Til sist ble også kronprins
                                Carls nye yndlinger Christian Birch-Reichenwald og Ketil Motzfeldt
                                brakt til makten, om enn midlertidig. Men det slapp Løven­skiold å
                                oppleve. </p>


                        </div>
                        <div type="div2">
                            <head xml:id="h13">Storting og opposisjon</head>


                            <p xml:id="p169">Ved stortingsvalget 1841 fremstod <hi rend="italic">Morgenbladet</hi>
                                endelig som et åpent opposisjonsorgan under redaktøren, Adolf Bredo
                                Stabell. Opposisjonen i 1840-årene kan kalles et slags
                                middelklassens opprør, med vel så mye basis i byene som på
                                landsbygda selv om den også kunne samarbeide med bondeopposisjonen.
                                Jens Arup Seip mente å kunne identifisere «fire eller fem
                                sideløpende bevegelser» med ulikt sosial utspring som dels var i
                                opposisjon til hverandre og dels hadde «berøringspunkter som tidvis
                                og på visse områder brakte dem til å søke sammen».<note xml:id="ftn101" place="end" n="101">
                                    <p rend="Endnote" xml:id="p170"> Jf. Jens Arup Seip, <hi rend="italic">Utsikt
                                            over Norges historie</hi> I, Oslo 1974: 162ff.</p>
                                </note>
                            </p>


                            <p xml:id="p171"> Stortinget i 1842 kom til å danne noe av et skille i den politiske
                                kampen på 1800-tallet, og kanskje i større grad enn de mer
                                sagnomsuste bondestortingene i 1833 og 1836. Både dette Stortinget
                                og mange senere kom til å bli dominert av én mann, Anton Martin
                                Schweigaard, troppistenes og intelligenskretsens fremste
                                representant som ville sette fart i moderniserings­prosessen i
                                Norge. Som politiker var Schweigaard ikke først og fremst visjonær,
                                men praktisk: Han utmerket seg med sjeldne retoriske evner og en
                                taktikk som stadig gjorde det mulig å få med seg flertallet av de
                                ofte ganske sedate stortingsmennene i sentrale spørsmål. Selv i
                                mindretall klarte han ofte å verne det eksisterende politiske system
                                og forsvare regjeringen mot de mer radikale opposisjonelle
                                strømninger.</p>


                            <p xml:id="p172"> I 1842 fremstod Ludvig Kristensen Daa som Schweigaards kraftigste
                                opponent. På neste storting i 1845 ble han imidlertid detronisert
                                som opposisjonsleder av redaktør Stabell, en langt mer aggressiv
                                politiker og dessuten en bedre organisator. Til gjengjeld var
                                regjeringen dette året blitt styrket med Frederik Stang, og vennene
                                Stang og Schweigaard skulle de neste årene demme opp for mange av
                                opposisjonens politiske påfunn. Samtidig fikk de gjennomført
                                reformer som etter hvert tok luven av opposisjonens kritikk i
                                samfunnsøkonomiske spørsmål.</p>


                            <p xml:id="p173"> Rimeligvis var også Severin Løvenskiold særlig opptatt av å forsvare
                                regjeringen i denne perioden, og nedlatende karakteristikker av
                                opposisjonsmenn som Stabell og Ueland ble noe av et gjennomgangstema
                                i stattholderrapportene: Stabell var ham «en modbydelig Person som
                                jeg ugjerne vil tiltro et offentlig Hverv», skrev Løvenskiold i
                                    1855.<note xml:id="ftn102" place="end" n="102">
                                    <p rend="Endnote" xml:id="p174"> Rapport 16/12 1855. Han kommenterte her
                                        Stabells inntreden i jernbanedireksjonen.</p>
                                </note> Selv en respektert mann som P. A. Munch fikk i 1848
                                gjennomgå for å ha latt seg verve til <hi rend="italic">Morgenbladet</hi> og skrive «Artikler i dette Blads
                                velbekjendte Smag».<note xml:id="ftn103" place="end" n="103">
                                    <p rend="Endnote" xml:id="p175"> Rapport 9/4 1848.</p>
                                </note> Særlig viktig var det å få sprengt en kile mellom
                                opposi­sjonen og kongen, som i en del spørsmål kunne mistenkes for å
                                være mer liberalt innstilt enn sine norske statsråder. Utskiftning
                                av statsråder var en del av dette prosjektet, og Løvenskiold prøvde
                                ved flere anled­ninger å tilby Schweigaard plass i statsrådet. Men
                                han avslo alltid.<note xml:id="ftn104" place="end" n="104">
                                    <p rend="Endnote" xml:id="p176"> Se f.eks rapportene 31/1 og 28/2 1850.</p>
                                </note>
                            </p>


                            <p xml:id="p177"> Likevel følte nok ikke Løvenskiold seg helt på linje med en mann som
                                Schweigaard. Han tilhørte tross alt en yngre, demokratisk påvirket
                                generasjon, selv om også han under­streket behovet for elitestyre.
                                Men hans forestilling om elite var nok noe annerledes enn
                                Løvenskiolds: Schweigaard ønsket et elitestyre basert på relevant
                                utdannelse, kvalifisert innsikt og demon­strert dyktighet. Hos en
                                konservativ som Løvenskiold måtte eliten være en fast sosial
                                størrelse basert på tradisjon, status, omgangskrets og giftermål.
                                Elitestyret var for ham selvforklarende: Nettopp i kraft av «den for
                                Slægter og Stater lige velgjørende Stabilitet» kunne aristokratiet
                                sikre opprettholdelse av samfunnsidealene på tvers av tidsskiller og
                                generasjoner, og relativt uavhengig av den enkeltes evnerikdom.<note xml:id="ftn105" place="end" n="105">
                                    <p rend="Endnote" xml:id="p178"> Se rapport 24/9 1848, skrevet etter besøket
                                        på danske gods.</p>
                                </note>
                            </p>


                            <p xml:id="p179"> Nå var naturligvis Norge et samfunn uten et sterkt aristokrati, noe
                                som måtte kompenseres med sosial kooptering av visse embetsfamilier.
                                Denne form for «elitebygging» hadde Wedel-familien lenge drevet med,
                                og i grev Wedels stattholdertid var ingen liten ære for aspirerende
                                unge embetssønner (og døtrer) å bli invitert på greveball.
                                Løvenskiold forsøkte å opprettholde stilen, med fester på alle de
                                kongelige fødselsdager – på det meste ni i året!<note xml:id="ftn106" place="end" n="106">
                                    <p rend="Endnote" xml:id="p180"> De kongelige fødselsdager falt på 21. januar
                                        (prins Oscar), 14. mars (dronningen), 24. april (prinsesse
                                        Eugénie), 3. mai (kronprins Carl), 18. juni (prins Gustav,
                                        til 1852), 4. juli (kongen), 5. august (kronprinsesse
                                        Louise, fra 1850), 24. august (prins August) og 8. november
                                        (enkedronningen).</p>
                                </note>
                            </p>


                            <p xml:id="p181"> Slike festligheter ble selvsagt ansett som en del av stattholderens
                                plikter. Men det kan heller ikke være tvil om at deres sosiale
                                funksjon var å skape tettere fellesskap mellom de «rette» personer
                                og familier og gi <hi rend="italic">følelse</hi> av aristokrati når
                                dette kanskje manglet. Gjennom ulike personlige forbindelser,
                                ordens­vesen, æresposter og alle slags «naturlige» embetsopprykk
                                formet det seg i disse årene et sosialt snobberi som på mange måter
                                var i utakt med mer utjevnende tendenser innenfor økonomi og
                                politisk liv. Slik kom den norske embetsmanns­eliten paradoksalt nok
                                til å stå i klarere kontrast til de folkelige strømningene nedenfra
                                i 1870 enn i 1814, og det er egnet til å overraske at den ikke så
                                dette klarere, som om de ikke helt forstod hvilken arv den hadde
                                fått fra fedrene på Eidsvoll. Istedenfor å reformere forsiktig
                                innefra samlet den seg under Frederik Stang om en trangsynt
                                grunnlovskonservatisme som med logisk nødvendighet måtte lede frem
                                til konfronta­sjonen og katastrofen i 1880-årene.</p>


                            <p xml:id="p182"> Kanskje var nettopp grunnlaget for den politiske trangsynthet lagt i
                                perioden 1845-1865, embetsmanns­statens gylne år med modernisering
                                og fremgang. Semiaristokratiske trekk som Løvenskiold med flid hadde
                                dyrket og fremmet i sin statt­holdertid, kom på en merkelig måte til
                                å gli inn som fast bestanddel av denne embets­elitens
                                selv­forståelse. Slik sett var kanskje den generasjonsmessige
                                avstanden mellom en Løvenskiold og en Stang mindre enn man har vært
                                vant til å tenke seg, liksom en forkjetret lærer også kan ha satt
                                varige spor hos en kritisk elev. </p>


                            <p xml:id="p183"> Distansen mellom aristokrati og demokrati kom tydelig frem i
                                Løvenskiolds reaksjoner på de radikale stortingene i 1848 og 1851
                                der de opposisjonelle fikk dominere. Stortinget i 1848 hadde knapt
                                nok kommet sammen før det kom meldinger om revolusjon i Paris, og
                                denne våren skulle man se en bølge av revolusjoner sveipe over
                                Europa. I Norden merket man også stemningen. I Stockholm kom det til
                                demonstrasjoner og oppløp med steinkasting mot husene til
                                fremtredende embetsmenn lørdag 18. mars, enda kongen selv steg til
                                hest for å tale mengden til ro. Da oppløpet fortsatte søndag 19.
                                mars, ble det satt inn militære styrker, med den følge at syv sivile
                                ble drept og et trettitalls skadet.<note xml:id="ftn107" place="end" n="107">
                                    <p rend="Endnote" xml:id="p184"> Opptøyene syntes uorganiserte, men falt
                                        sammen med en stor middag som tilhengerne av
                                        representasjons­reform holdt 18. mars. For øvrig omkom også
                                        noen soldater som ble truffet av stein, jf.<hi rend="italic">Aftonbladets</hi> referat i tillegg til <hi rend="italic">Morgenbladet</hi> nr. 85 1848. Jf. også
                                        rapport 26/3 1848.</p>
                                </note>
                            </p>


                            <p xml:id="p185"> Også i Christiania oppstod uro, men av noe mer beskjeden art. Kort
                                fortalt startet den med en «leder» av Stabell i <hi rend="italic">Morgenbladet</hi> fredag 10. mars som uttrykte sympati for
                                omveltningene i Frankrike, eller «de skrækkelige Pariser
                                Begivenheder», som Løvenskiold kalte dem. Samme kveld marsjerte et
                                hundretalls konservative studenter i protest til Stabells bolig
                                «Heimdalen» rett utenfor bygrensen og lagde der «et fuldstændig
                                Charivari og Pereat» mens de ropte hurra for statsråd Vogt og for
                                Schweigaard. Toget ble avsluttet på Torvet med 9 ganger hurra for
                                kong Oscar. Neste kveld ble marsjen gjentatt, og nå samlet den over
                                2000 personer idet også håndverkere og «mange Andre ubudne sluttet
                                sig til Toget». Løvenskiold fikk bange anelser: «Jeg agter og deler
                                de Følelser, der have opvakt saa meget Indignation», innrømmet han,
                                men trodde det riktigste nå var «at moderere den». De konservative
                                systemforsvarerne hadde satt i gang en bevegelse som var i ferd med
                                å utarte, og Stabell og hans støttespillere hadde i følge
                                Løvenskiold «leiet et Antal Sjauere, som yttrede Bifald ved Hurras
                                medens den store Mængde peeb». På søndagskvelden hadde så «en stor
                                Mængde Pøbel» overtatt regien: Stabell fikk sine vinduer knust, og
                                også andre «Pøbelexcesser udøvedes». Tilbake i byen nektet
                                folkemengden å følge politimesterens oppfordring om å gå hjem og
                                kastet «store Iisstykker» både på ham og betjentene; politimesteren
                                måtte til slutt søke tilflukt i festningskommandantens bolig «med
                                blødende Ansig og et forslaaet Knee». Takket være et kompani
                                soldater ble orden gjenopprettet og 53 «Voldsmænd» arrestert.<note xml:id="ftn108" place="end" n="108">
                                    <p rend="Endnote" xml:id="p186"> Rapporter 12/3, 13/3 og 17/3 1848. I alt ble
                                        70 personer arrestert i løpet av dagene uroen varte.</p>
                                </note>
                            </p>


                            <p xml:id="p187"> Neste kveld gikk rykter om at folkemengden ville prøve å befri de
                                arresterte, og Løven­skiold fikk stilt opp ridende jegere og
                                artillerister til forsvar for rådhuset. Situasjonen var ytterst
                                spent: Han beretter at «Kanoner og Kartætscher» var holdt i
                                bered­skap og resten av garnisonen beordret å rykke ut ved gitt
                                signal. Om uroen ikke lot seg stanse med «lempelige Midler», var han
                                også klar til «ikke for tidlig og ikke for seent med Kraft at
                                anvende den væbnede Magt». Det gjaldt å inngi folkemassen respekt
                                for våpenmakt, mente han, og derfor burde den «fra første Øieblik
                                anvendes med en Kraft som vækker Forskrækkelse». De nevnte militære
                                tiltakene hadde da også sin virkning. Uroen som var startet av de
                                regjeringsvennlige, svant hen, men den hadde virkelig skremt
                                    myndighetene.<note xml:id="ftn109" place="end" n="109">
                                    <p rend="Endnote" xml:id="p188"> Rapporter 17/3, 18/3 og 26/3 1848.</p>
                                </note>
                            </p>


                            <p xml:id="p189"> For enhver pris ønsket Løvenskiold å forhindre at striden om det
                                politiske systemet ble flyttet ut på gatenivå, noe den offensive
                                adressepolitikken på Stortinget truet med å gjøre. Han advarte
                                kongen innstendig om å tillate «Storthingets Indgreb i Deres
                                Majestæts grund­lovs­mæssige Ret til Selv med Hjemmel af Grundlovens
                                § 12 at vælge sine Raadgivere». Noe annet ville bare «ned­sætte den
                                norske Kongemagt til et Villieløst Redskab for Storthinget, med en
                                arvelig Præsi­dent, betitlet Majestæt i Spidsen», tordnet han.<note xml:id="ftn110" place="end" n="110">
                                    <p rend="Endnote" xml:id="p190"> Rapporter 27/4 og 30/4 1848.</p>
                                </note> Som nevnt ble regjeringen denne våren reddet av Schweigaard,
                                som med sine talegaver klarte å legge adressen nærmest død under
                                stortingsdebatten 3. mai – han hadde her vist «et Talent, en
                                Dygtighed, en Vel­talen­hed, som sønder­knuste Stabell og
                                Consorter», kunne Løvenskiold tilfreds konstatere. Det seirende
                                parti ble samme kveld belønnet med en større middag hos
                                    stattholderen.<note xml:id="ftn111" place="end" n="111">
                                    <p rend="Endnote" xml:id="p191"> Rapport 4/5 1848.</p>
                                </note> Men den inngrodde aristokraten kunne også vise den
                                tåpeligste smålighet. Da en av mennene bak adresse­planene, Georg
                                Prahl Harbitz, søkte seg tilbake til et embete som sogneprest i
                                Slidre, mente han beford­ringen burde nektes fordi den «af hans
                                Partie formodentlig vil blive forklaret for en Regjerings Svaghed».
                                Men her måtte Løvenskiold bøye seg for en enstemmig regjering.<note xml:id="ftn112" place="end" n="112">
                                    <p rend="Endnote" xml:id="p192"> Rapport 1/10 1848.</p>
                                </note>
                            </p>


                            <p xml:id="p193"> De følgende årene viet Løvenskiold ekstra oppmerksomhet til tidens
                                liberale og radikale agitasjon. Da «Den demokratiske Forening» i
                                Christiania ble stiftet i februar 1849 med høyeste­rettsadvokat
                                Peter Daniel Kildal som president og redaktør Stabell, journalist
                                Rolf Olsen og garver Nils Ytterborg blant medlemmene, sørget han for
                                vedlegge sin rapport en utførlig beskrivelse av bakgrunnen for
                                stiftelsen samt foreningens lover.<note xml:id="ftn113" place="end" n="113">
                                    <p rend="Endnote" xml:id="p194"> Se rapport 15/3 1849.</p>
                                </note> Da program­punktene med krav om alminnelig stemmerett,
                                juryordning og fjerning av toll på nød­vendig­hetsvarer ble
                                presentert i <hi rend="italic">Morgenbladet</hi>, noterte han
                                samtidig at programmet forundret ham mindre enn at han «nylig hørte
                                det ivrig forsvaret af en geistlig Statsraad».<note xml:id="ftn114" place="end" n="114">
                                    <p rend="Endnote" xml:id="p195"> Rapport 21/6 1849. Statsråden må være Hans
                                        Riddervold, som bestyrte Kirkedepartementet 1848-49.</p>
                                </note> Diskusjonen nådde altså langt inn i regjeringen, til
                                Løvenskiolds ergrelse.</p>


                            <p xml:id="p196"> Blant de mer betente politiske spørsmål i denne perioden må den
                                såkalte statsrådssaken nevnes, dvs. statsrådenes rett til å møte i
                                Stortinget og delta i debattene der. Egentlig var ønsket om dette et
                                punkt der opposisjon og regjering burde kunne finne sammen, om enn
                                ut fra ulike motiver – Løvenskiold anførte selv i 1851 at
                                «Statsraadernes Udelukkelse fra Storthinget er exempelløs i en
                                constitutionel Stat og medfører stor Ulemper». Han var altså
                                tilhenger av prinsippet om statsrådenes deltakelse, åpenbart fordi
                                dette kunne gjøre det lettere å påvirke lovgiverne. Men nå tok han
                                avstand fra forslaget fordi han trodde det «snart vilde føre til en
                                Majoritets Styrelse som <hi rend="italic">med vor Representation
                                </hi>vilde føre til overveiende Ulykker og omsider tilintetgjøre
                                    Kongemagten».<note xml:id="ftn115" place="end" n="115">
                                    <p rend="Endnote" xml:id="p197"> Rapport 20/3 1851.</p>
                                </note> Hvor meget han enn tidligere hadde ønsket en slik adgang for
                                statsrådene, mente han nå «efter vunden Erfaring om dette Storthings
                                Majoritet, hvis lige kan ventes» at å delta i diskusjoner med disse
                                bare ville lede til «enhver Regjerings Opløsning, som ikke med blind
                                Lydighed maatte ville underkaste sig denne Majoritets souveraine
                                Villie». Regjeringen avviste tanken kontant i 1854, og Løvenskiold
                                hadde allerede tre år tidligere advart kongen mot å gi sitt samtykke
                                til reformen før Stortinget hadde «indrømmet Konge­magten det
                                absolutte Veto og endelig Opløsnings­ret».<note xml:id="ftn116" place="end" n="116">
                                    <p rend="Endnote" xml:id="p198"> Rapport 13/7 1854, og rapporter 8/5 og 25/5
                                        1851.</p>
                                </note>
                            </p>


                            <p xml:id="p199"> Det kan altså se ut som kortene foran den store strid om
                                parlamentarismen 30 år senere var spilt ut. Den konkrete
                                sammensetningen av stortinget i 1851 ble muligens avgjørende for
                                regjeringens holdnings­endring – reformivrige stortingsmenn hindret
                                et kompromiss. Likeledes avviste Løvenskiold alle forslag om
                                juryordning som et inngrep i maktfordelingen, og med følgende
                                begrunnelse: «Vore Bønder og Consorter have den lovgivende Magt; de
                                tragte etter den executive; Jury-Institutio­nen vilde derhos give
                                dem de i alle borgerlige Forholde meest indgribende Magt nemlig den
                                    dømmende».<note xml:id="ftn117" place="end" n="117">
                                    <p rend="Endnote" xml:id="p200"> Rapport 6/2 1846. Jurysaken ble lansert på
                                        Stortinget allerede i 1845, men møtte motstand både i
                                        regjeringen og blant jurister. Systemet ble ikke innført før
                                        med juryloven 1887.</p>
                                </note>
                            </p>


                            <p xml:id="p201"> Balansen mellom regjerningsvennlige som Schweigaard og
                                opposisjonelle som Stabell var vanskelig nok. Men Løvenskiold var
                                mer redd for stortingsmenn med agitatorisk kraft, som Ole Gabriel
                                Ueland. Særlig hard er han derfor i omtalen av Johan Sverdrup, som
                                kalles «den meest ondskabsfulde og radicale blandt vore Democrater»
                                og «en rød Demagog».<note xml:id="ftn118" place="end" n="118">
                                    <p rend="Endnote" xml:id="p202"> Rapporter 1/11 1851 og 13/7 1854.</p>
                                </note> Foran Stortingets åpning i 1851 uttrykte han ekstra glede
                                over at kongen ville komme til Christiania: «Deres Majestæt vil
                                snart erfare, hvor høiligen Deres Majestæts høie Nærværelse her
                                tiltrænges, for at afværge truende Ulemper», skrev han, «Den Frygt,
                                som jeg tidligere har yttret for det nu samlede Selskabs politiske
                                Uforstand og Radicalisme, stadfæstes allerede ved Symptomer bag
                                Coulisserne, før Rideauen endnu er optrukket». Han hadde allerede
                                fått opplyst at prokurator Frederik Lerche, Henrik Wergelands gamle
                                venn og nå representant fra Trondhjem (og Levanger), var begynt å
                                holde «politiske Forelæsninger for Bønder» med så radikalt innhold
                                at de hadde skremt tilhørerne. Slike opposisjonelle oppførte seg i
                                følge Løvenskiold «som om vi levede i Februar Maaned 1848», og han
                                fryktet dette kunne lede til samme resultat som i andre land der
                                «Blad­­skrivere, Oppositionsmænd, Democrater og saa kaldte
                                Patrioter» hadde skaffet seg makt.<note xml:id="ftn119" place="end" n="119">
                                    <p rend="Endnote" xml:id="p203"> Rapport 6/2 1851.</p>
                                </note> Blant de sakene i Stortinget som virkelig oppbrakte ham, var
                                støtten til bergmester Sexes pensjon («Beslutningens Tendents er at
                                trodse Konge­magten», mente han), forslaget om å oppheve
                                stattholderembetet, og nedsettelsen av pensjonen til «den Stakkels
                                General Wedel» fra 2000 til 1300 spd. Stortingets «uhyggelige
                                Virksomhed» imidlertid slike saker gjorde det det til et alminnelig
                                ønske i Christiania at «vi snarest mulig maa kunne blive befriede
                                for dette fremmede Selskab af arrogante Selv­herskere», påstod
                                    han.<note xml:id="ftn120" place="end" n="120">
                                    <p rend="Endnote" xml:id="p204"> Rapporter 20/3, 23/3 og 28/3 1851.</p>
                                </note>
                            </p>


                            <p xml:id="p205"> Stortinget 1851 var sammensatt på en måte som måtte forsterke
                                Løvenskiolds avsky for de parlamentariske institusjoner: «Vor
                                nuværende Folke Representation er desværre meget slet», skrev han,
                                «fordi de Elementer hvoraf den bestaaer, ere meget slette».<note xml:id="ftn121" place="end" n="121">
                                    <p rend="Endnote" xml:id="p206"> Rapport 8/5 1851.</p>
                                </note> Her stod man overfor «en Lovfabrik, hvis Producter deels ere
                                ubrugbare, deels forvanskede fra de Kongelige Propotioner», men som
                                likevel kunne «vinde Lovs Kraft» fordi kongen ikke besatt et
                                absolutt veto.<note xml:id="ftn122" place="end" n="122">
                                    <p rend="Endnote" xml:id="p207"> Rapport 11/9 1851.</p>
                                </note> Gjennom virksomheten til storting og presse sank man dermed
                                bare «dybere og dybere ned i Democratien». Løvenskiold kunne i det
                                hele tatt ikke erindre at regjeringen var blitt «saa grovt behandlet
                                af noget Storting under Discussionerne».<note xml:id="ftn123" place="end" n="123">
                                    <p rend="Endnote" xml:id="p208"> Rapport 25/9 1851.</p>
                                </note> Men tilsynelatende var det tidlig skapt en isfront mellom
                                regjering og storting: Allerede i mars avslo statsrådene en
                                innbydelse til festmåltid for Stortinget etter å fått høre at Lerche
                                og «nogle røde Storthingsbønder» i en nylig avholdt middag ikke en
                                gang hadde villet skåle for kongen, men derimot «blev
                                    siddende».<note xml:id="ftn124" place="end" n="124">
                                    <p rend="Endnote" xml:id="p209"> Rapport 3/4 1851. Bare Stang ønsket å takke
                                        ja til invitasjonen, fordi det ville ha gitt ham anledning
                                        til «at lede sit Talent lyse og til at høste Laurbær».</p>
                                </note> Man burde derfor være glad for «et Par Aar at være af med et
                                Selskab, som under sine ofte usømmelige Discus­sioner, daglig
                                konkurrerede med Arbeider­foreningens Dagblad i at nedbryde Folkets
                                Agtelse for Konge­magten og den Kongelige Regjering», mente
                                Løvenskiold. Det fortjente overhodet ingen «Complimenter til
                                    Afskeed».<note xml:id="ftn125" place="end" n="125">
                                    <p rend="Endnote" xml:id="p210"> Rapporter 25/9 og 9/10 1851. Etter at
                                        Løvenskiold 30/9 1851mhøytidelig hadde oppløst stortinget på
                                        vegne av kongen, arrangerte han likevel en avskjeds­­middag
                                        for samtlige representanter i Stiftsgården, jf. rapport 30/9
                                        1851.</p>
                                </note>
                            </p>


                            <p xml:id="p211"> Tilsynelatende var han mer fornøyd med sammensetningen av Stortinget
                                i 1854, som han ved åpningen kalte «heldigere end flere foregaaende
                                Storthing». Etter sesjonens avslutning i september konkluderte han
                                likevel med at det hadde «udmærket sig ved en stærk Tendentz til at
                                forringe den executive Statsmagts constitutionelle
                                    Prærogativer».<note xml:id="ftn126" place="end" n="126">
                                    <p rend="Endnote" xml:id="p212"> Jf. rapporter 8/2 og 10/9 1854.</p>
                                </note> Løvenskiold klarte aldri å forsone seg med
                                stortingsrepresentantenes maktinteresser.</p>


                        </div>
                        <div type="div2">
                            <head xml:id="h14">En person ved navn Thrane</head>


                            <p xml:id="p213">Under disse urolige årene sørget myndighetene så godt de kunne for å
                                overvåke utlendinger som kunne mistenkes å være oppviglere, og i
                                sine rapporter vedla Løvenskiold flere oversikter fra Christianias
                                politimester Morgenstierne.<note xml:id="ftn127" place="end" n="127">
                                    <p rend="Endnote" xml:id="p214"> Se f.eks. tillegg til rapport 11/1 1849 og
                                        rapport 2/3 1849, der Henrik Wergelands venn Georg Fein
                                        omtales.</p>
                                </note> Spesiell oppmerksomhet fikk utvisningen av den holsteinske
                                republikaner Harro Harring i 1850. Harring var omreisende i politisk
                                radi­kalisme slik det fantes mange av i Kongress-­systemets Europa,
                                og han skal ha pleid omgang med åndsfrender som Mazzini og
                                Garibaldi. Sent i 1849 hadde han så funnet det for godt å ta en tur
                                til Norge hvor han kom i kontakt med norske radikale, stilte seg til
                                disposisjon som redaktør av avisen <hi rend="italic">Folkets
                                    Røst</hi> og innledet et samarbeid med Marcus Thrane. Tanken var
                                at <hi rend="italic">Folkets Røst</hi> og <hi rend="italic">Arbeiderforeningernes Blad</hi> skulle utfylle hverandre.<note xml:id="ftn128" place="end" n="128">
                                    <p rend="Endnote" xml:id="p215">
                                        <hi rend="italic">Folkets Røst</hi> skulle henvende seg til
                                        høyere lag av folket, for å bygge bro mellom
                                        Thranebevegelsen og den eldre demokratiske opposisjon. Jf.
                                        Oddvar Bjørklund, <hi rend="italic">Marcus Thrane –
                                            sosialistleder i et u-land</hi>, Oslo 1970: 198.</p>
                                </note> Disse forbindelsene skremte Løven­skiold, og utvisningen var
                                først og fremst Løvenskiolds verk selv om ideen om å passe på
                                Harring kom fra kongen selv, som var skremt av den aggressive
                                agitasjon fra 1848-49.<note xml:id="ftn129" place="end" n="129">
                                    <p rend="Endnote" xml:id="p216"> Kongens skrivelse av 14/3 1850, jf. rapport
                                        21/3 1850.</p>
                                </note>
                            </p>


                            <p xml:id="p217"> Løvenskiolds rapporter viser at det i første omgang ikke var annet å
                                anføre om Harring enn at han kanskje ville søke asyl, heller ikke
                                fra politimester Morgenstierne som drev sine egne undersøkelser.
                                Imidlertid fikk Løvenskiold sporet opp at Harring 17. mars 1850
                                hadde møtt Marcus Thrane, broren David Thrane og en del andre hjemme
                                hos den tyske musikklærer Hermann Neupert, og han tenkte da straks
                                på ordspråket «Si meg hvem du omgås…».<note xml:id="ftn130" place="end" n="130">
                                    <p rend="Endnote" xml:id="p218"> Rapport 28/3 1850, jf. Bjørklund 1970: 198 og
                                        Tore Pryser, <hi rend="italic">Gesellar, rebellar og
                                            svermarar</hi>, Oslo 1982: 65. Hermann Christian Neupert
                                        (1806-1878) slo seg ned i Christiania i 1840 som
                                        musikkpedagog og musikkhandler, og han var blant
                                        underskriverne på Thranes petisjon.</p>
                                </note> Imidlertid kunne myndighetene verken gripe inn mot slike
                                møter eller mot skrifter som Harring annonserte for. Regjeringen var
                                tydeligvis mer i villrede om hvordan den burde slå til enn om <hi rend="italic">at</hi> den burde slå til. I Harrings skuespill
                                    <hi rend="italic">Testa­mentet fra Amerika</hi> med sine
                                påståtte forhånelser av kongemakten og landets forfatning fant den
                                så det formelle påskudd den søkte. Frederik Stang innvendte at
                                utvisningen ville savne grunnlag så lenge synspunktene ikke var
                                straffbare, men gav likevel etter for press fra de andre.<note xml:id="ftn131" place="end" n="131">
                                    <p rend="Endnote" xml:id="p219"> Jf. rapport 23/5 1850, Svare 1939: 327,
                                        Bjørklund 1970: 199.</p>
                                </note> Likevel hadde egentlig ikke regjeringen trengt annet påskudd
                                enn at Harring kunne anses som «mistænkelig, ja farlig», og i følge
                                Løvenskiold skal alle statsråder ha vært enige om at man hadde både
                                «Myndighed og Ret» til å utvise ham «endog uden jurisdisk Beviis»,
                                dvs. selv om man ikke lyktes med «at opdage nogen hans juridisk
                                strafbar Virksomhed her». Regjeringens interne diskusjon om Harrings
                                skue­spill må primært ha hatt med hensynet til opinionen å gjøre.
                                Utvisningen var ellers utelukkende basert på formodning og frykt for
                                en radikal oppvigler med inter­nasjonale kontakter – kanskje en
                                «Emissair af udenlandske socialistiske Foreninger».<note xml:id="ftn132" place="end" n="132">
                                    <p rend="Endnote" xml:id="p220"> Rapport 7/4 1850. Løvenskiold bad
                                        utenriksministeren skaffe pålitelige opplysninger om at
                                        Harrings hensikter var «at tilveiebringe en Forening mellem
                                        vore Arbeiderforeninger og udenrigske socialistiske
                                        Klubber», jf. rapport 22/4 1850. Dette fikk han imidlertid
                                        ikke, jf. Svare ibid.</p>
                                </note>
                            </p>


                            <p xml:id="p221"> Regjeringsvedtaket om utvisning ble gjort 27. mai 1850, og
                                utvisningen satt i verk allerede om morgenen 29. mai: Da ble Harring
                                vekket av politiet og under bevoktning satt på damp­skipet <hi rend="italic">Nordkap</hi>, som fraktet ham ut av landet. Dette
                                inngrepet mot ytringsfrihet uten lov og dom vakte imidlertid stor
                                oppstandelse, og i <hi rend="italic">Morgenbladet</hi> het det at nå
                                måtte «al Falsk Indbildning om Frihed og Gjæstevenskab i dette Land
                                nu forsvinde». Det kunne ikke være annen forklaring på denne
                                utvisningen enn at regjeringen ville vise «hvor­megen Magt den har
                                og hvormeget den her uden Fare kan vove, eller hvor underdanig den
                                er for Russen eller andre Potentater».<note xml:id="ftn133" place="end" n="133">
                                    <p rend="Endnote" xml:id="p222">
                                        <hi rend="italic">Morgenbladet</hi> nr. 150 (30/5) 1850.</p>
                                </note> Under et møte på Klingenberg om ettermiddagen 29. mai skrev
                                146 unge liberale – deriblant Bjørnstjerne Bjørnson, Henrik Ibsen og
                                Aasmund Olavsson Vinje – under et protestskriv der utvisningen ble
                                kalt en krenkelse av grunnlovsfestede rettigheter, og et
                                demon­stra­sjons­tog gikk til statsråd Krogs bolig hvor protesten
                                ble overrakt.<note xml:id="ftn134" place="end" n="134">
                                    <p rend="Endnote" xml:id="p223">
                                        <hi rend="italic">Morgenbladet</hi> nr. 151 (31/5) 1850.</p>
                                </note> Sympatien gikk altså til «den bortviiste Fremmede!», klaget
                                Løvenskiold senere, «Saa forkeerte ere Nutidens Begreber om hvad der
                                tjener til Statens, til Borgersamfundets Tarv».<note xml:id="ftn135" place="end" n="135">
                                    <p rend="Endnote" xml:id="p224"> Rapport 5/12 1850.</p>
                                </note> Til hans store ergrelse ble regjeringens opp­treden i saken
                                også refset av Stortinget i 1851, mot bare 11 stemmer.<note xml:id="ftn136" place="end" n="136">
                                    <p rend="Endnote" xml:id="p225">
                                        <hi rend="italic">Storthings-Efterretninger 1836-1854</hi>.
                                        3die Bind, indeholdende Forhandlingerne paa tolvte
                                        ordentlige Storthing 1848 og trettende ordentlige Storthing
                                        1851, bd. 3, Christiania 1904: 1117. Blant de 11 var
                                        Schweigaard og senere regjeringsmedlem Otto V. Lange.
                                        «Pro­to­­colcomiteens vidløftige høivise Censur over
                                        Regjeringens Synderegister, oplæses daglig i St­or­thinget»,
                                        og Harrings utvisning nytes som den rene lekkerbisken,
                                        rapporterte Løvenskiold, jf. rapport 17/9 1851.</p>
                                </note>
                            </p>


                            <p xml:id="p226"> I sin første rapport om Thranes virksomhet fra 1. april 1849 hadde
                                Løvenskiold bare notert at «en Person, ved Navn Thrane […] havde
                                holdt en socialistisk Forelæsning for en 30 Sjouere i en Kippe på
                                Grønland»; imidlertid hadde han ikke møtt sympati «paa Grund af sit
                                slette Rygte» og derfor forlatt byen. Løvenskiold forklarte også at
                                Thrane visstnok hadde «et godt Hoved», men at han var en «homme
                                perdu», «ilde kjendt fra sin tidlige Ungdom» og tidligere utgiver av
                                en avis i Drammen. Men han så ennå ikke på Thrane som noen spesiell
                                trussel: «hans fortsatte Virksomhed» var uansett «mindre
                                fordærvelig» i Christiania enn i de mindre byer, mente stattholderen
                                – antakelig fordi han fant den lettere å kontrollere der.<note xml:id="ftn137" place="end" n="137">
                                    <p rend="Endnote" xml:id="p227"> Rapport 1/4 1849.</p>
                                </note>
                            </p>


                            <p xml:id="p228"> Etter hvert ble imidlertid både Thrane og bevegelsen han starte,
                                fulgt nøyere. Thranes agitasjon i Christiania vinteren 1850 ble
                                overvåket av politispioner, og i politirapporten som ble vedlagt
                                Løvenskiolds egen rapport av 31. januar 1850, gjengis hovedpunktene
                                i Thranes berømte petisjon, bl.a. nedsatt toll på dagligvarer,
                                alminnelig stemmerett og forbud mot ut­skjenking av brennevin.
                                Samtidig ble det fremhevet at Thrane hadde fremlagt punktene med
                                «Moderation», men han burde likevel holdes øye med fordi «Meningen
                                af hans Ord» ikke alltid ble korrekt forstått av hans tilhørere.
                                Særlig betenkelig var det at han skulle ha fått tilhengere både i
                                garnisonen på festningen og blant noen av byens vektere, enda
                                Thranes opptreden måtte anses som «en Opposition mod det Bestaaende»
                                som ikke det beståendes egne tjenere kunne delta i.<note xml:id="ftn138" place="end" n="138">
                                    <p rend="Endnote" xml:id="p229"> Politimester Morgenstiernes innberetning 28/1
                                        1850, vedlegg til rapport 31/1 1850.</p>
                                </note>
                            </p>


                            <p xml:id="p230"> For Løvenskiold skapte det store politiske problemer å skulle
                                kontrollere Thrane. Allerede i 1849 bemerket han at slik agitasjon
                                overfor «de lavere Classer» ikke kunne avverges «af vore
                                konstitutionelle Styrelser, hvis Hænder ere saa bundne, at de ikke
                                tør slukke Ilden i sin Begyndelse».<note xml:id="ftn139" place="end" n="139">
                                    <p rend="Endnote" xml:id="p231"> Rapport 12/4 1849.</p>
                                </note> Når den «ublu Agitator Thrane» sådde utilfredshet blant
                                disse klasser og opp­viglet dem «mod de mere Formuende» og den
                                bestående orden, var moderne regjeringsformer så lite «praktiske» at
                                de slett ikke gav myndighet til slik handling før etter at skaden
                                var skjedd, påstod han. Han viste her til tiltalen mot redaktørene
                                av <hi rend="italic">Nordstjernen</hi> (Stavern) og <hi rend="italic">Drammens Adresse</hi> for anonyme artikler «hvori
                                yttres en uforskammet Ringeagt mod Høiesteret» i for­bindelse med
                                fellende dom mot kaptein Johan Georg Sigholt, en av den radikale
                                opposisjonens yndlinger som også hadde sluppet til i <hi rend="italic">Arbeiderforeningernes Blad</hi>.<note xml:id="ftn140" place="end" n="140">
                                    <p rend="Endnote" xml:id="p232"> Rapport 10/1 1850, jf. rapporter 9/11 og
                                        16/11 1849. Kapteinløytnant Johan Georg Sigholt (1804-49)
                                        som bl.a. hadde ført statens dampskip «Nordkap», ble dømt
                                        for injurier mot navngitte marine­offiserer. Tilhengerne av
                                        den radikale opposisjon tok hans parti, deriblant redaktør
                                        Gottlieb Joachim Tischendorff i <hi rend="italic">Drammens
                                            Adresse</hi> og Jens Steenberg i <hi rend="italic">Nordstjernen</hi>. Begge redaktørene ble også dømt, jf.
                                        rapport 21/11 1850.</p>
                                </note> Da dommen forelå, tok Sigholt sitt eget liv, og av
                                opposisjonen ble han fremstilt som «et uskyldig Offer, der er falden
                                for en uretfærdig Forfølgelse». Løvenskiold mente ellers at det var
                                et karakteristisk trekk ved samtidens «fordærvede Aand» at «Enhver,
                                som har trodset foresatte Love, Domme, vinder Deel­tagelse og
                                Medhold i Pressen og hos Mængden».<note xml:id="ftn141" place="end" n="141">
                                    <p rend="Endnote" xml:id="p233"> Rapport 23/11 1849, jf. rapport 16/11
                                        1849.</p>
                                </note> Denne oppfatning fikk kanskje også betydning for hans
                                behandling av Thrane. Både lokale forhold i Norge og «Folkets i det
                                hele sindige Characteer» gav nemlig håp om at den radikale
                                agitasjonen ikke vant raskere frem enn at regjeringen kunne klare å
                                komme den i forkjøpet med å «tilfredsstille den arbeidende Classes
                                billige Fordringer». Dessuten fant han at Thranes agitasjon hadde en
                                positiv side – den samlet nemlig rekkene hos de angrepne: «Den er
                                specie rettet mod den nu herskende Stor­things­­majoritet, der er
                                baseret paa Bonde­aristo­cratiet, som med Forskrækkelse betragter
                                Agita­tionen», skrev han, «og som i sin For­skræk­kelse
                                forhabbentlig vil slutte sig til Regjeringen, for at finde Redning
                                hos den».<note xml:id="ftn142" place="end" n="142">
                                    <p rend="Endnote" xml:id="p234"> Rapport 21/3 1850.</p>
                                </note>
                            </p>


                            <p xml:id="p235"> I begynnelsen av april 1850 fikk Løvenskiold omsider møte Thrane
                                ansikt til ansikt, da han ble oppsøkt i forbindelse med petisjonen
                                og spurt om han ville ta på seg å overbringe den til kongen, noe han
                                sa ja til. Selve petisjonen ble så overlevert 19. mai, etter at
                                Løvenskiold hadde advart mot en formell overlevering med oppmarsj og
                                faner den 17. Karakteristikken av Thrane fra møtet 11. april er
                                interessant: Løvenskiold mente han virket «meget frygtsom» og heller
                                lite skikket til at være «nogen farlig Partihøvding». Ut fra dette
                                inntrykket mente han det ikke var tilrådelig å prøve å få ham
                                fjernet nå, «fordi da uden Tvivl nogen farligere Mand vilde sætte
                                sig i Spidsen for den Sag, som han har bragt i Gang». For øvrig
                                hadde ikke stattholderen store tanker om Thranes motiver:
                                Opprinnelig var neppe formålet noe mer enn å få mulighet til å utgi
                                et blad «og derved fortjene Penge», mente han.<note xml:id="ftn143" place="end" n="143">
                                    <p rend="Endnote" xml:id="p236"> Rapport 12/4 1850.</p>
                                </note> Han fortsatte likevel å advare: Det var bedre sent enn aldri
                                å «sætte en Grændse» mot agitasjonen, hevdet han i regjeringen, men
                                ofte forgjeves fordi regjeringsmedlemmene tydeligvis ikke viet
                                særlig oppmerksomhet til «lignende ydre politiske
                                    Tildragelser».<note xml:id="ftn144" place="end" n="144">
                                    <p rend="Endnote" xml:id="p237"> Rapport 31/10 1850.</p>
                                </note> Selv ønsket han seg en <hi rend="italic">lov</hi> «der
                                bemyndiger Regjeringen til <hi rend="italic">i Tide</hi> at standse
                                dæmagogiske Agitationer».<note xml:id="ftn145" place="end" n="145">
                                    <p rend="Endnote" xml:id="p238"> Rapport 29/12 1850.</p>
                                </note>
                            </p>


                            <p xml:id="p239"> Kort etter episoden med Harro Harring dømte underretten Thrane til
                                tukthus for guds­bespottelse. Bevegelsen holdt seg likevel ganske
                                rolig så lenge petisjonen var til vurdering: Da arbeiderforeningens
                                første landsmøte ble holdt i Christiania i august, ble en delegasjon
                                fra møtet mottatt av kong Oscar. At Thrane på dette tidspunkt også
                                manet til moderasjon og avviste alle tanker om en revolusjon, var
                                noe myndighetene satte inne med god informasjon om.<note xml:id="ftn146" place="end" n="146">
                                    <p rend="Endnote" xml:id="p240"> Se f.eks. referatet fra Thranes tale i
                                        Lillehammer 3/11 1850: «Vi fordre kun forbedrede Kaar,
                                        fornuftig folkelig Lighed og forholdsviis Andeel i Statens
                                        Styrelse». Rapport 14/11 1850.</p>
                                </note> Thranittenes forventninger til petisjonen ble derfor snudd
                                til bitterhet da konge og regjering kom med svaret på petisjonen,
                                kort etter en streik for organisasjonsrett på sag­brukene til
                                Hafslund og Borregaard som skremte myndighetene alvorlig.<note xml:id="ftn147" place="end" n="147">
                                    <p rend="Endnote" xml:id="p241"> Streiken skyldtes at sagbrukets eiere hadde
                                        forbudt «Thrane og hans Agenter» å verve arbeidere til
                                        arbeider­foreningene, med trussel om oppsigelse hvis de ble
                                        medlemmer. Jf. rapport 18/10 1850.</p>
                                </note> Nå advarte kongen mot alle stemninger som kunne lede
                                arbeiderne bort fra orden og lovlydighet mens man lovte å ta hensyn
                                til ønsker som var forenlige med «det almene Vel».<note xml:id="ftn148" place="end" n="148">
                                    <p rend="Endnote" xml:id="p242"> Jf. Bjørklund 1970: 220.</p>
                                </note> Kort etter ville det også foreligge høyeste­rettsdom i
                                gudsbespottelsessaken, noe som i følge Løvenskiold «neppe vil afgaae
                                uden Pøbel-Demonstrationer, hvorpaa jeg har henledet vedkommende
                                civile og militaire Autoriteters Opmærksomhed».<note xml:id="ftn149" place="end" n="149">
                                    <p rend="Endnote" xml:id="p243"> Rapport 5/12 1850, jf. rapport 1/12 1850.</p>
                                </note>
                            </p>


                            <p xml:id="p244"> Nå ble Thrane frikjent for videre rettsforfølgelse av høyesterett og
                                slapp å sone i tukthus. Dermed forsvant også all anledning til
                                fysisk konfrontasjon, og Løvenskiold pustet lettet ut. Likevel var
                                han slett ikke tilfreds med dommen – han fryktet at «den uvidende
                                Mængde» ville tolke den som en allmenn godkjennelse av Thranes
                                agitasjon og dermed «bestyrke denne Masse i sin Vildfarelse, forøge
                                dens Overmod og Kaadhed». Og denne gjæring ville til slutt bryte ut
                                i «Voldsomheder», spådde han, «som kun vil kunne undertrykkes ved
                                    Vaabenmagt».<note xml:id="ftn150" place="end" n="150">
                                    <p rend="Endnote" xml:id="p245"> Rapporter 12/12 og 19/12 1850.</p>
                                </note> Våren 1851 synes «den beklagelige og fordærvede Aand, som er
                                bleven utbredt i Almueclassen i Bye og i Bygd» å ha fått sine første
                                dramatiske uttrykk under en tingsamling i Meldal der ilskne bønder
                                forstyrret rettsforhandlingene med «tildeels med Trudsler ledsagende
                                Yttringer» om bl.a. Thrane og hans medarbeider Carl Johan
                                    Michelsen.<note xml:id="ftn151" place="end" n="151">
                                    <p rend="Endnote" xml:id="p246"> Jf. rapport 28/3 1851 med tillegg.</p>
                                </note> I tillegg var det tillyst både studentmøte og arbeidermøte i
                                Christiania sommeren 1851: «Først havde vi Cholera, saa fik vi
                                Storthing, for det 3die anmeldte Københavns Studenter sig til
                                Besøg», klaget Løvenskiold. og Løvenskiold bestemte seg da for å
                                søke tilflukt på Fossum i det aktuelle tidsrom og overlate den
                                politiske rapportering til statsråd Vogt.<note xml:id="ftn152" place="end" n="152">
                                    <p rend="Endnote" xml:id="p247"> Rapporter 13/4, 11/5 og 22/5 1851.</p>
                                </note>
                            </p>


                            <p xml:id="p248"> Heldigvis for Løvenskiold kom det ikke til politisk uro 17. mai
                                dette året – isteden søkte det «Thraniske Regiment» ut av byen til
                                Ladegaardsøen, og dermed forsvant «de for den offentlige Rolighed
                                farligste Elementer».<note xml:id="ftn153" place="end" n="153">
                                    <p rend="Endnote" xml:id="p249"> Rapport 18/5 1851 med tillegg.</p>
                                </note> Da det andre sentrale arbeidermøtet, det såkalte
                                Lilletinget, ble åpnet i Christiania 10. juni 1851, falt det også
                                delvis sammen med det nordiske studentmøtet og kom naturlig i
                                skyggen av dette og av Grundtvigs besøk. Vogt rapporterte at
                                Lilletinget bare hadde samlet 69 delegater, alle fra Christiania
                                stift: «formodentlig vil denne Forsamling allerede om nogle Dage
                                opløse sig, medens Resultatet af dens Discussioner uden Tvivl vilel
                                blive ligesaa betydningsløst som Forsamlingen selv», skrev han.<note xml:id="ftn154" place="end" n="154">
                                    <p rend="Endnote" xml:id="p250"> Vogts rapport 13/6 1851, jf. Løvenskiolds
                                        rapport 29/5 1851.</p>
                                </note> Rett nok måtte Løvenskiold senere korrigere det faktiske
                                tallet på delegater til 80 (egentlig 79), men dette var uansett
                                færre enn sist; for øvrig mente han benevnelsen «Arbeider
                                Forsamling» var uriktig «thi den bestod hovedsagelig af usle
                                    Dagdrivere».<note xml:id="ftn155" place="end" n="155">
                                    <p rend="Endnote" xml:id="p251"> Rapport 22/6 1851.</p>
                                </note>
                            </p>


                            <p xml:id="p252"> Men noe av luften hadde nok allerede nå begynt å gå ut av
                                arbeiderforeningene, som også var splittet i sin taktikk. Et
                                spontant, radikalt vedtak om revolusjon ble fattet, men siden
                                trukket tilbake etter oppfordring fra Thrane; det ble snakket om
                                støtte fra militære og muligheten for å ta arsenalet i Horten, men
                                det hele virket tilfeldig og rådløst. En adresse ble også levert
                                Stortinget der man gjentok mistilliten til regjeringen, kravet om
                                alminnelig stemmerett og økonomisk reform, men noe mer kom ikke ut
                                av diskusjoner og vedtak.<note xml:id="ftn156" place="end" n="156">
                                    <p rend="Endnote" xml:id="p253"> Jf. Bjørklund 1970: 243ff.</p>
                                </note> «Om Anvendelse af voldsomme Midler taltes ikke under
                                Forhandlingerne», kunne Løvenskiold konstatere, «men vel udenom,
                                hvorved yttredes at Vaaben kunde faaes paa Horten Kongsberg og i
                                    Soldat­lægderne».<note xml:id="ftn157" place="end" n="157">
                                    <p rend="Endnote" xml:id="p254"> Rapport 22/6 1851.</p>
                                </note> Noen dager senere rapporterte han at adressen etter forslag
                                fra Schweigaard var henlagt av Stortinget 23. juni med 59 mot 36
                                stemmer, og at «en forstyrret Mand», kunstmaler Peder Balke helt
                                hadde mislykkes med å brunge Ueland, Holst, Sverdrup og Lerche
                                «Hurrahs» og de regjeringsvennlige Schwei­gaard, Lange og Holmboe
                                «en Kattemusik».<note xml:id="ftn158" place="end" n="158">
                                    <p rend="Endnote" xml:id="p255"> Rapport 26/6 1851, jf. <hi rend="italic">Morgenbladet</hi> nr. 175 1851 og St.Eft. 3, 1904:
                                        918f.</p>
                                </note>
                            </p>


                            <p xml:id="p256"> Men lokal uro i etterkant av arbeidermøtet gav nødvendig påskudd til
                                å gå til aksjon mot thranittene i juli 1851.<note xml:id="ftn159" place="end" n="159">
                                    <p rend="Endnote" xml:id="p257"> Jf. rapport 6/7 1851 og tillegg til rapport
                                        3/7 1851.</p>
                                </note> «For at forhindre en foregaaende Conference imellem
                                Foreningernes Formænd, blev disse den 7:de om Morgenen tidlig
                                arresteret», rapporterte Løvenskiold, som også uttrykte sitt
                                inderlige ønske om at «Hovedmanden Thranes Forhold» måtte vise seg
                                «saa juridisk criminelt» at han ble straffet for «den store Ulykke,
                                han har forvoldt». Foruten Thrane ble også Theodor Abildgaard,
                                Bernhard Hansen, N. J. Qvarme og et par andre satt i fengsel. En
                                stor menneskemasse møtte opp foran rådstuen for å protestere og få
                                satt de fengslede fri, både menn, kvinner og barn, og politimesteren
                                måtte kalle inn kavaleriet – et trettitalls personer ble arrestert
                                før det ble ro.<note xml:id="ftn160" place="end" n="160">
                                    <p rend="Endnote" xml:id="p258"> Rapport 10/7 1851 med tillegg av politimester
                                        Morgenstiernes meddelelse 8/7 1851.</p>
                                </note> Slik ble Hattematerkrigen på Ringerike utløst, og for Thrane
                                og Abildgaard begynte fire lange år i varetekt.</p>
                        </div>
                        <div type="div2">
                            <head xml:id="h15">Samer og jøder</head>


                            <p xml:id="p259">Men det var også annen uro i disse årene som bekymret regjering og
                                myndigheter. I rapporten fra lille julaften 1852 berørte Løvenskiold
                                «de gruelige Optrin, som have fundet Sted i Be­gyndelsen av forrige
                                Maaned i Kautokeino», da en gruppe religiøse samer hadde tatt livet
                                av bygdas lensmann og banket opp sogneprest Hvoslef. I følge
                                Løvenskiold ble prestens liv bare berget fordi en gruppe «tililende
                                brave Finner» fra Outzie (Utsi) en mil fra Kautokeino, som under en
                                «haardnakket Kamp» klarte å overvinne morderne og bringe dem til
                                arresten i Alta.<note xml:id="ftn161" place="end" n="161">
                                    <p rend="Endnote" xml:id="p260"> Rapport 23/12 1852.</p>
                                </note>
                            </p>


                            <p xml:id="p261"> I første omgang tolket Løvenskiold dette lokale sameopprøret som
                                uttrykk for «religieus eller rettere irreligeus Fanatisme» –
                                tidligere på året hadde han rapportert om «den aandelige Galskab
                                blandt Lapperne» som han mente var inspirert av de svenske
                                naboprestene, særlig av Lars Levi Læstadius i Pajala, som han siden
                                kom til å kalle «den egentlige Ophavsmand til den fanatiske
                                Forvildelse i Finmarken». Samtidig trakk Løvenskiold en direkte
                                linje til Thrane­bevegelsen: Om ikke Thrane var blitt stanset i sin
                                virksomhet, ville han snart ha «benyttet den raa Masses
                                communistiske Fanatisme […] til at iværksætte lignende
                                Rædsels­scener», påstod han.<note xml:id="ftn162" place="end" n="162">
                                    <p rend="Endnote" xml:id="p262"> Rapporter 23/12 1852, 1/4 1852, 6/2 1853.</p>
                                </note> I rapporten 23. januar 1853 het det imidlertid at nye
                                opplysninger fra Kautokeino ville ha det til at «religieus Fanatisme
                                ingenlunde foran­ledi­gede de der forøvede Voldsgjerninger», men
                                bare hadde vært et redskap for å tilfredsstille «privat Had og
                                    Hevngjerrighed».<note xml:id="ftn163" place="end" n="163">
                                    <p rend="Endnote" xml:id="p263"> Rapport 23/1 1853.</p>
                                </note> I det hele tatt synes Løvenskiold å ha vært ganske forvirret
                                om hvordan hendelsene skulle tolkes: Kort etter berettet han nemlig
                                om frykt for «nye Udbrud af den blandt Lapperne herskende fanatiske
                                religieuse Forvirrelse», oppegget av «om­streifende Emissarier» som
                                i hemmelighet skulle ha oppmuntret til «lignendene Rædsels­scener»
                                som i Kautokeino. Det gikk til og med rykter om forsøk på å befri de
                                fengslede, og i et ekstraordinært statsråd ble det besluttet å sende
                                en militær styrke på 50 mann samt befal med et dampskip direkte til
                                    Alta.<note xml:id="ftn164" place="end" n="164">
                                    <p rend="Endnote" xml:id="p264"> Rapport 6/2 1853.</p>
                                </note>
                            </p>


                            <p xml:id="p265"> Igjen var det Læstadius som ble utpekt som ansvarlig: I følge norske
                                embetsmenn i Finnmark utøvde han «en terroristisk Indflydelse paa
                                Almuen» som gjorde hans virksomhet «i religieus og politisk Retning
                                dobbelt farlig», ikke minst gjennom bladet <hi rend="italic">Ens
                                    ropandes röst </hi>med sine «oprørende Angreb paa civil og
                                geistlig Autoritet» og på «den i Staten bestaaende Orden».<note xml:id="ftn165" place="end" n="165">
                                    <p rend="Endnote" xml:id="p266"> Rapport 20/2 1853.</p>
                                </note> Åpenbart var dette et forsøk på å få kongen til å gripe inn
                                mot Læstadius, og han ble også anmeldt av en norsk prest, men til
                                ingen nytte: Det lot seg ikke gjøre å knytte hans person til
                                Kautokeino-opprøret.</p>


                            <p xml:id="p267"> Dommene mot de rebelske samene ble avgjort i 1854, og fem ble «dømte
                                fra Livet for Mord, Mordbrand, Røverie, grovt Tyverie m.m.», men tre
                                av dem (Lars Hætta, Henrik Skum og Ellen Skum) innstilt til
                                benådning av Høyesterett. Løvenskiold og regjeringen anbefalte
                                kongen å følge innstillingen, men la de to siste dødsdommene
                                eksekveres som «vel fortjent» og «som et nødvendigt afskrækkende
                                Exempel for en raa vild Folkerace».<note xml:id="ftn166" place="end" n="166">
                                    <p rend="Endnote" xml:id="p268"> Rapport 20/7 1854.</p>
                                </note> Det skjedde da også: Aslak Hætta og Mons Somby ble
                                halshugget i Alta i oktober 1854.</p>


                            <p xml:id="p269"> Begivenhetene i Europa i 1848-49 hadde utvilsomt gjort Løvenskiold
                                ekstra årvåken overfor alt han tolket som opposisjon mot den rådende
                                orden. Selv når det gjaldt teater kom han med en advarende finger
                                mot «den saa kaldte norske dramatiske Skoles Theater» som var
                                startet i 1852. Det var ikke bare en konkurrent til det
                                danskdominerte Christiania Theater, men også «saa meget farligere»
                                fordi det rettet seg «efter den udannede Mængdes Smag» og dessuten
                                kalte seg «<hi rend="underline">norsk</hi> i Modsærtning til det
                                gamle Theater». Løvenskiold så denne nye konkurransen som en «Kamp
                                imellem Dannelse og Raahed» og bad kongen om at det ble gitt
                                økonomisk hjelp for å redde virksomheten ved Christiania Theater som
                                så lenge hadde utøvd sin «heldige og store Indflydelse paa
                                Sædelighed og Moralitet» i byen.<note xml:id="ftn167" place="end" n="167">
                                    <p rend="Endnote" xml:id="p270"> Rapport 17/2 1853.</p>
                                </note> Han pleide også å gi utførlige rapporter om hvordan 17.
                                mai-feiringen i Christiania forløp. 17. mai 1853 deltok f.eks.
                                arbeider­foreningen med en fane, men samlet i følge politi­mester
                                Morgenstierne bare 20-30 personer, noe som skal ha gitt opphav til
                                «atskillig Spøg og Latter» fra de andre i toget.<note xml:id="ftn168" place="end" n="168">
                                    <p rend="Endnote" xml:id="p271"> Jf. rapporter 18/5 1848 (bare en ble
                                        arrestert), 18/5 1851 og 19/5 1853.</p>
                                </note>
                            </p>


                            <p xml:id="p272"> Det kan også se ut som Løvenskiold instinktivt motsatte seg å gi
                                innrømmelser til liberale forslag selv når det kunne hevdes at disse
                                på ingen måte truet det bestående. I forbindelse med
                                stortingsvedtaket om lik arverett for begge kjønn i 1851 frarådet
                                både han og regjeringens flertall at det ble innført. Løvenskiold
                                var overbevist om at dette ville ha dårlig innvirkning på
                                jordutstykningen, «til Bondestandeens Ødelæggelse». Dessuten var den
                                gamle ordning som bare gav døtre halv arverett, etter hans mening
                                fundert i «den større Evne og Kraft for Manden til Formuens
                                hensigtsmæssige Anvendelse, Kjønnenes forskjellige Kald, Sylser og
                                Bahov, og den Manden paahvilende Forsørgelesespligt».<note xml:id="ftn169" place="end" n="169">
                                    <p rend="Endnote" xml:id="p273"> Rapport 26/1 1851 og vedlegg med
                                        flertallsinnstillingen fra regjeringen; bare justisminister
                                        Petersen støttet den like arverett Loven ville endre Den ble
                                        nektet sanksjon i 1851, men sanksjonert i 1854</p>
                                </note> Lik arverett var for Løvenskiold bare «en af de moderne
                                Ideer, der som saa mange lignende i vor Nutid har bemægtiget sig
                                Gemytterne», men som ville bli «fordærve­lig for det Norske Folk».
                                Rent generelt advarte han også mot «den moderne Manie, at ville
                                opoffre en gammel prøvet Institution for moderne Theorier».<note xml:id="ftn170" place="end" n="170">
                                    <p rend="Endnote" xml:id="p274"> Rapport 4/9 1851.</p>
                                </note>
                            </p>


                            <p xml:id="p275"> I samme gate lå advarselen mot at den norske regjering skulle ta
                                «parti» i spørsmålet om Grunnlovens forbud mot jøders adgang til
                                Norge. Løvenskiold hadde jo selv vært med på å vedta den famøse
                                passusen i Grunnlovens § 2 i 1814, og i sin rapport 23. september
                                1847 skrev han at han heller ikke så noen grunn til å endre
                                standpunkt siden jøder alltid hadde vært nektet adgang til riket.
                                Han innrømmet nok at dette første forbudet mot jøder var «inhumant».
                                Men når det først var innført, burde det også bestå: «det kan ikke
                                være inhumant at vedligeholde det fra Arrilds Tid bestaaende
                                Forhold», mente han. Jødene hadde allerede nok rom til å bevege seg
                                i resten av verden, og de ble ikke påført nye lidelser ved å nektes
                                en rett de aldri hadde hatt. Interessant nok påstod han også at den
                                politiske sympatien for jødene var «høist upopulair» – blant allmuen
                                på grunn av religiøse anskuelse, blant handelsfolk og
                                næringsdrivende på grunn av frykt for «Jødernes Indtrængen i Handel
                                og Næringsveie».<note xml:id="ftn171" place="end" n="171">
                                    <p rend="Endnote" xml:id="p276"> Rapport 23/9 1847.</p>
                                </note>
                            </p>


                            <p xml:id="p277"> Det kan se ut som Løvenskiold faktisk observerte rett: Forslaget om
                                å fjerne grunnlovs­bestemmelsen ble fremlagt for Stortinget for
                                tredje gang i 1848, men heller ikke nå oppnådde det grunnlovsmessig
                                flertall: Mens 59 stemte for, stemte 43 mot (i 1845 var tallene 52
                                for, 47 mot). Finanskrise og dårligere konjunkturer hadde skapt ny
                                utrygghet. Politimester Carl Fougstad i Christiania stemte nei, i
                                likhet med embetsmenn og borgere i et spenn fra Drammen til Salten
                                og 21 gårdbrukere og bønder, deriblant Ole Gabriel Ueland og Søren
                                    Jaabæk.<note xml:id="ftn172" place="end" n="172">
                                    <p rend="Endnote" xml:id="p278"> Gårdbruker Peder Fauchald fra Toten begrunnet
                                        sin neistemme med at «der inden Handelsstanden herskede en
                                        ganske overordentlig Uvilje mod at give Jøderne Adgang til
                                        Riget», og selv om denne uviljen kunne skyldes «ugrundede
                                        For­domme», bød alminnelig «Statsklogskab» at man burde ta
                                        hensyn til slike. Jfr. <hi rend="italic">Kongeriget Norges
                                            tolvte ordentlige Storthings Forhandlinger i Aaret
                                            1848</hi>. 8, Christiania 1848: 71; St.Eft. 3, 1904:
                                        468.</p>
                                </note>
                            </p>


                            <p xml:id="p279"> Forholdet endret seg først på Stortinget i 1851: Da stemte bare 10
                                mot å stryke forbudet mot jøder i Grunnloven, og dette vedtaket
                                vakte alminnelig bifall i regjeringen som tiltrådte justisminister
                                Petersens anbefaling om kongelig sanksjon. Unntaket var nettopp
                                Løvenskiold, og som innstendig rådet kongen til å nekte sanksjon:
                                Han erklærte at hans synspunkt ikke bare var uforandret siden 1814,
                                men til og med bestyrket i løpet av de siste års euro­peiske
                                begiven­heter hvor «vitterlig Jøder, især Jøders Pænge, have udøvet
                                en væsentlig Ind­flydelse». Han betvilte også at det fantes hjemmel
                                for å forandre paragrafen: Forbudet måtte nemlig forstås som ett av
                                de 11 prinsippene som Riksforsam­lingen hadde lagt til grunn for
                                konstitusjons­komiteens arbeid, og det var bare Riksforsamlingen
                                («Const­i­tu­enterne») som av folket var bemyndiget til å lage
                                Grunnloven; senere folkerepresentanter var kun «berettigede til deri
                                at gjøre For­andringer under de af Constituenterne foreskrevene
                                    betin­gel­ser.<note xml:id="ftn173" place="end" n="173">
                                    <p rend="Endnote" xml:id="p280"> Særvotum til protokollen 5/7 1851. Rapport
                                        10/7 1851.</p>
                                </note> En slik grunnlovs­konservatisme der grunnelementet står fast
                                og uberørt, kjenner man fra USAs konstitusjon.<note xml:id="ftn174" place="end" n="174">
                                    <p rend="Endnote" xml:id="p281"> USAs skrevne konstitusjonen fra 1787 samt
                                        tillegget The Bill of Rights fra 1791 ble etter hvert
                                        betraktet som fast, slik at konstitusjonen bare endres
                                        gjennom innføring (eller fjerning) av en rekke <hi rend="italic">amendments</hi>.</p>
                                </note> Det besynderlige her er heller at Løvenskiold holdt fast ved
                                at nettopp forbudet mot jøder, som de fleste så som en typisk
                                tidsbestemt bestemmelse, skulle ha en slik bestandig karakter.</p>


                            <p xml:id="p282"> Til sammen­likning ser ikke Løvenskiold ut til å ha hatt samme
                                forståelse av bestemmelsen om trykkefrihet, som også inngikk i de 11
                                grunnprinsippene fra Eidsvoll og som de fleste så som ukrenkelig.
                                Tvert om unnlot han ikke å gå til ganske rabiate angrep på hele
                                systemet med trykkefrihet. Mesteparten av ansvaret for den sosiale
                                og politiske uroen i 1850-51 gav han til «vore Døgnblades
                                Virksomhed»: De hadde oppvakt «en statsopløsende Aand og Tendents»
                                som etter hvert også var trengt ned i folkets masser, og var derfor
                                selve «Roden til den lovløse Tænke- og Handlemaade, som nu truer det
                                norske Statssamfund med Opløsning», raste ham.<note xml:id="ftn175" place="end" n="175">
                                    <p rend="Endnote" xml:id="p283"> Rapport 3/4 1851.</p>
                                </note> Høsten 1851 så han i det planlagte <hi rend="italic">Nationalbladet</hi> et nytt bevis for at «Stat og Regjering
                                ikke kan bestaae ved Siden af en infernal tøilesløs Presse som i sin
                                opløsende Tendents bearbeider Folkets laveste Masse». Han
                                registrerte med glede at Christianias politimester gjennom å bruke
                                gjeldsvåpenet hadde klart å stanse utgivelsen av <hi rend="italic">Arbeider­foreningernes Blad</hi>: «Det offentlige vinder derved
                                at blive af med et Blad, hvis Tendents var det borgerlige Samfunds
                                    Opløs­ning».<note xml:id="ftn176" place="end" n="176">
                                    <p rend="Endnote" xml:id="p284"> Rapporter 2/11 og 26/10 1851.</p>
                                </note> Til hans tydelige irritasjon klarte imidlertid sentralstyret
                                i arbeiderforeningene å samle inn penger til å slette gjelden,
                                «hvorefter det beslaglagde og et nyt Nummer af dette den store Masse
                                bedaarende Blad er udkommet».<note xml:id="ftn177" place="end" n="177">
                                    <p rend="Endnote" xml:id="p285"> Rapport 13/11 1851.</p>
                                </note>
                            </p>


                            <p xml:id="p286"> Til tross for sin stivbente konservatisme og sine reaksjonære
                                sympatier måtte Løvenskiold lære seg å opptre taktisk politisk, og i
                                flere tilfeller kunne han godta stortingsvedtak som både han selv og
                                andre regjeringsmedlemmer var negative til. Et eksempel er loven om
                                husmanns­vesenet i 1851, som han trodde ville gjøre mer skade en
                                gavn for «Huusmandsclassen». Likevel mente han han «af politiske
                                Grunde» det var best å tilrå sanksjon: Uten sanksjon ville det
                                nemlig være «let at indbilde den talrige uvidende Masse, at
                                Storthinget ved sin Lov havde tilsigtet og beredet dens lyksalige
                                Fremtid», påpekte han, «men at denne var bleven den berøvet i Mangel
                                af Deres Majetsæts Bifald». Med Hattemakerkrigen friskt i minne
                                påstod Løvenskiold at dette også kunne «opfriske den nu hendøende
                                Thraneske Agitation».<note xml:id="ftn178" place="end" n="178">
                                    <p rend="Endnote" xml:id="p287"> Rapport 17/9 1851.</p>
                                </note>
                            </p>


                            <p xml:id="p288"> Samtidig forteller dette at utenomparlamentarisk press på denne
                                tiden ikke bare kunne påvirke beslutninger i Stortinget. Det kunne
                                faktisk også påvirke en konservativ regjering. </p>
                        </div>
                        <div type="div2">
                            <head xml:id="h16">Union og skandinavisme</head>


                            <p xml:id="p289">Som kjent hadde verken den norske regjering eller den norske storting
                                noe de skulle ha sagt i utenrikspolitiske affærer. Selv om de norske
                                statsråder i Stockholm fra 1836 fikk rett til å innvirke på
                                konsulatvesenet i felles statsråd med de svenske, var politiske
                                traktater og politisk diplomati samt spørsmålet om krig eller fred i
                                praksis et rent svensk anliggende der kongen og hans
                                utenriksminister bestemte alt.<note xml:id="ftn179" place="end" n="179">
                                    <p rend="Endnote" xml:id="p290"> I henhold til Grunnloven og Riksakten skulle
                                        saker som angikk begge riker, behandles i et utvidet,
                                        sammensatt statsråd, norsk eller svensk. I praksis ble dette
                                        etter hver ensbetydende med at den norske statsrådsavdeling
                                        i Stockholm tiltrådte det svenske statsråd. Fra starten av
                                        var det imidlertid uklart <hi rend="italic">hvilke</hi>
                                        saker som var av en slik art at de krevde sammensatt
                                        statsråd. Men fra 1836 ble dette krevd for utnevnelse av
                                        felles konsuler og fra 1842 for ratifikasjon av handels- og
                                        sjøfartstraktater. Jf. Maurseth 1979 386ff.</p>
                                </note> Et første forsøk på å regulere dette forholdet bedre enn i
                                Riksakten ble gjort av en unionskomité nedsatt i 1839 med fire
                                norske og fire svenske medlemmer. Komiteen kom med forslag til
                                revidert unionsakt høsten 1844; fra norsk side var hovedarbeidet
                                gjort av Carl Valentin Falsen.<note xml:id="ftn180" place="end" n="180">
                                    <p rend="Endnote" xml:id="p291"> De opprinnelige norske komitemedlemmer var
                                        statsråd Peter Motzfeldt, general Carl Mansbach, admiral
                                        Jochum Müller og prost Hans Riddervold. Jf. Gjerløw 1948:
                                        170.</p>
                                </note> I forslaget inngikk felles diplomati og konsulat­vesen og
                                kontroll med uten­riks­politikken i begge lands
                                nasjonal­forsamlinger; den felles utenriksminister skulle kunne være
                                enten svensk eller norsk. Det ble også forslått at eventuelle
                                tvister skulle avgjøres av en særlig kongress med 12 medlemmer fra
                                hvert land, og at tiltale for embetsforsømmelse i fellesunionelle
                                saker skulle reises for en unionell jury.<note xml:id="ftn181" place="end" n="181">
                                    <p rend="Endnote" xml:id="p292"> Etter utskiftninger var de norske
                                        underskriverne av innstillingen i 1844 Falsen, Mansbach,
                                        Herman Foss og kaptein (senere statsråd) Ole Wilhelm
                                        Erichsen. Jf. ibid. 171f.</p>
                                </note>
                            </p>


                            <p xml:id="p293"> Ytterligere 2 ½ år skulle gå før den norske regjering avla sin
                                uttalelse, der man tiltrådte en del av hovedpunktene men forkastet
                                innføringen av en unionell jury og et felles konsulatvesen. Våren
                                1847 ble saken oversendt den svenske regjering til behandling der.
                                Deretter skjedde omtrent ingenting; forslaget ble liggende og støve
                                ned hos den svenske justisminister. I en av Løvenskiolds aller siste
                                rapporter fra våren 1856 spørres om forslagets skjebne.<note xml:id="ftn182" place="end" n="182">
                                    <p rend="Endnote" xml:id="p294"> Jf. rapport 11/5 1856.</p>
                                </note>
                            </p>


                            <p xml:id="p295"> Løvenskiold var alltid en trofast unionsvenn. Han satte umåtelig
                                pris på bli invitert til Stockholm for å delta i 40-årsfeiringen av
                                unionen i 1854.<note xml:id="ftn183" place="end" n="183">
                                    <p rend="Endnote" xml:id="p296"> Unionsjubileet 4. november ble også feiret
                                        storstilt i Norge, jf. rapporter 6/11 1854 (Krog) og 23/11
                                        1854.</p>
                                </note> Det tyske opprøret i Slesvig-Holstein i 1848 hadde
                                imidlertid brakt det unionelle spørsmålet inn i en ny fase. Krigen
                                mellom tyske og danske styrker i Slesvig gav et betydelig oppsving
                                for de skandinavistiske stemningene både i Norge og Sverige; i
                                Christiania ble det dannet en komité til støtte for danskene med
                                ledende intellektuelle i spissen der både opposisjonelle,
                                «patrioter» og gamle troppister var med, deriblant P. A. Munch,
                                Andreas Munch, Bernhard Dunker, Jørgen Moe, M. J. Monrad og Eilert
                                Sundt. Som svar på en henvendelse fra sin venn Frederik VII stilte
                                kong Oscar både svenske og norske tropper til disposisjon for et
                                forsvar av de danske øyer. Troppene samlet seg i Skåne i juni 1848
                                for å bli sendt over til Fyn. Men noen direkte militær involvering i
                                Slesvig og Jylland våget kongen ikke.</p>


                            <p xml:id="p297"> Løvenskiold var langt fra skandinavist, men sympatien i denne
                                konflikten lå avgjort på danskens side, og han støttet den
                                svensk-norske troppesamlingen av fullt hjerte. Men det oppstod strid
                                om krigsbevilgninger både i Stortinget og innad i regjeringen.
                                Stang, Riddervold og Sørensen frarådet først enhver innblanding mens
                                Løvenskiold, Krog og Foss ønsket å hjelpe Danmark.<note xml:id="ftn184" place="end" n="184">
                                    <p rend="Endnote" xml:id="p298"> Rapport 14/5 1848.</p>
                                </note> Etter påtrykk fra kong Oscar gav likevel både Stang og
                                Stortinget etter.<note xml:id="ftn185" place="end" n="185">
                                    <p rend="Endnote" xml:id="p299"> Rapporter 25/5 og 28/5 1848.</p>
                                </note> I denne sammenheng fremstod Løvenskiold mer krigersk enn
                                kongen selv og gav uttrykk for at han heller hadde sett tyskerne
                                    «<hi rend="italic">udjaget</hi> end <hi rend="italic">udnegotieret</hi> af de nordiske Riger» av en samling 20.000
                                danske, svenske og norske tropper som jaget dem over Elben. Samtidig
                                var han bekymret «for de Danskes Stilling på Als».<note xml:id="ftn186" place="end" n="186">
                                    <p rend="Endnote" xml:id="p300"> Rapport 25/5 1848.</p>
                                </note> Med en danskfødt hustru og en gren av familien i Danmark
                                kunne Løvenskiold ha gode personlige grunner til sitt engasjement.
                                Og kort etter at de nettopp siterte linjer ble skrevet, gikk hans
                                egen sønn ut i fortvilet kamp ved Dybbøl.</p>


                            <p xml:id="p301"> Leopold Herman Løvenskiold, stattholderens fjerde sønn, hadde ikke
                                som sine brødre klart å leve helt opp til farens forventninger:
                                Inntil i 1848 hadde han gjort seg mest bemerket som en god
                                bjørnejeger. Nå sjokkerte han imidlertid familien med å melde seg
                                som frivillig til den danske hær. Av avstamning var han jo «halvt»
                                dansk, men for å skaffe seg innfødsrett, kjøpte han seg like godt en
                                eiendom i København. Faren skal ha rådet ham fra «en hver Yttring af
                                Sympathie eller Deeltagelse for noget af de der stridende Partier»
                                og bedt ham komme hjem, men forgjeves.<note xml:id="ftn187" place="end" n="187">
                                    <p rend="Endnote" xml:id="p302"> Rapport 9/4 1848. «Jeg kan ikke billige min
                                        Søns Beslutning, men jeg kan finde det tilgivelig, at en ung
                                        Mand lader sig henrive af Enthousisasmus for en Sag som han
                                        anseer for god», skrev Løvenskiold her.</p>
                                </note> Leopold Løvenskiold lot seg verve som soldat i 10.
                                infanteribataljon under kommando av major Ræder og avmarsjerte til
                                Slesvig. 23. april 1848 deltok han i slaget mot general Wrangels
                                tyske styrker ved Slesvig by og sloss med en dristighet det gikk
                                gjetord om.<note xml:id="ftn188" place="end" n="188">
                                    <p rend="Endnote" xml:id="p303"> Rapport 11/5 1848 og Løvenskiold og
                                        Løvenskiold 1974: 66f.</p>
                                </note> I begynnelsen av mai fikk han anledning til å dra til
                                Christiania og tale på et møte i Studenter­samfundet for å verve
                                frivillige. Rundt 20 mann, de fleste studenter, fulgte ham på
                                dampskipet tilbake til Danmark 11. mai.<note xml:id="ftn189" place="end" n="189">
                                    <p rend="Endnote" xml:id="p304"> Rapport 11/5 1848. Han var sendt av den
                                        danske krigsminister.</p>
                                </note>
                            </p>


                            <p xml:id="p305"> Under slaget ved Dybbøl 28. mai var Leopold Løven­skiold blitt
                                sekond­­løytnant og kunne føre en egen avdeling. Men under
                                tilbake­trekningen ble han hardt såret og tatt til fange.<note xml:id="ftn190" place="end" n="190">
                                    <p rend="Endnote" xml:id="p306"> Jf. <hi rend="italic">Morgenbladet</hi>
                                        nr.167 (15/6) 1848.</p>
                                </note> 11. juni 1848 døde han på lasarettet i Flensburg. Kisten ble
                                brakt til Sønderborg, og svært mange fulgte ham til graven – han ble
                                en av Danmarks norske helter på linje med Olaf Rye, og hans offer
                                var sikkert medvirkende til at faren samme høst ble tildelt Danmarks
                                gjeveste orden, Elefantordenen.<note xml:id="ftn191" place="end" n="191">
                                    <p rend="Endnote" xml:id="p307"> Løvenskiold og Løvenskiold 1974: 68.</p>
                                </note> Man kan anta at Løvenskiolds personlige tap i også måtte
                                påvirket hans senere syn på norsk-svensk militært engasjement. Men
                                dette engasjementet hadde hatt sitt funksjon. 27. august 1848
                                sluttet partene våpenhvile i Malmö.<note xml:id="ftn192" place="end" n="192">
                                    <p rend="Endnote" xml:id="p308"> Om Løvenskiold syn på dette, se f.eks.
                                        tillegg til rapport 17/12 1848.</p>
                                </note>
                            </p>


                            <p xml:id="p309"> Løvenskiolds støtte til Danmark hadde samtidig nær sammenheng med
                                hans uvilje overfor hele den politiske utviklingen i Europa. Han
                                fryktet at det han kalte den «danske Borgerkrig» kunne lede til en
                                europeisk krig som bare ville tjene den nye franske republikk. En
                                særlig skandale var da at tyske fyrster hadde tatt de tyske
                                opprørernes parti «mod deres legitime Konge» – hvem skulle nå kunne
                                «opretholde det monarchiske Princip, naar det saa­ledes mis­kjendes
                                og mishandles af Monarker», raste han. Støtten de hadde fått fra den
                                preussiske konge kunne bare skyldes en fullstendig «Vildfarelse» om
                                den «herskende Aand og Tendents» og deres «provo­serende
                                scanda­leuse Færd» mot «deres Landsherre».<note xml:id="ftn193" place="end" n="193">
                                    <p rend="Endnote" xml:id="p310"> Rapporter 6/4 1848 og 22/4 1849.</p>
                                </note> For Løvenskiold var opp­røret del av en
                                demokratisk-revolusjonær strømning som ville erstatte de gamle tyske
                                fyrste­stater med en konstitusjonell tysk enhetsstat, mente han:
                                «Det forestaaer en blodig Kamp mellem Fyrste og Folke­souverainitet,
                                Monarchie og Republik!». Parla­mentet i Frank­furt så nok tysk
                                nasjonal enhet bare som en bisak – hovedformålet var rett og slett
                                «Omvæltning af alle bestaaende Forholde». Det eneste de tyske
                                revolusjonære klarte å bli enige om, var imidlertid «Naboerigets
                                eller blot den danske Halvøes Erobring og Underkuelse af Tyskerne»,
                                noe som etter Løvenskiolds mening innebar «den største Fare» for
                                Norges og Sveriges uavhengighet. I utgangspunktet hadde han nemlig
                                hatt håp om at Norge og Sverige ville klare å gå fri «medens det
                                brænder i hele Europa» og unngå «al Deltagelse i fremmede Landes
                                politiske plager».<note xml:id="ftn194" place="end" n="194">
                                    <p rend="Endnote" xml:id="p311"> Rapporter 6/5 1849 og 6/4 1848.</p>
                                </note>
                            </p>


                            <p xml:id="p312"> For trass i den demokratiske utvikling innad i Danmark våren 1848
                                som til slutt ledet til junigrunnloven, stod landet i Løvenskiolds
                                øyne ennå som en garanti for politisk status quo i Norden: «Man kan
                                ikke med Ret bebreide en angreben Stat at forsøge at uddrive en
                                uprovo­ceret Fiende af dens Omraade; thi dette er kun Selvforsvar
                                mod den an­gribende Fiende, hvis Færd var og er offensiv», skrev han
                                våren 1849 da kampene var gjen­opptatt og tyske tropper presset
                                nordover i Jylland.<note xml:id="ftn195" place="end" n="195">
                                    <p rend="Endnote" xml:id="p313"> Rapport 22/4 1849.</p>
                                </note> Paradoksalt nok innebar dette at han ikke bare støttet
                                ene­volds­­regimer som Russland og Østerrike, men også et
                                konstitusjonelt monarki, som Danmark nå var blitt. Noen klar
                                konsekvens i Løvenskiolds politiske syn bortsett fra en innbakt
                                frykt for radikal endring er det derfor vanskelig å få øye på. Men
                                typisk nok beklaget han seg til kong Oscar over at man ikke
                                verdsatte «den blodige tsar» Nikolai I: Europa «burde aldrig glemme,
                                hvad det skylder Keiser Nicolaus», skrev han i 1854, og avslørte
                                samtidig at «en maadelig russisk Seier» i Krimkrigen over «den
                                overmodige krigslystne John Bull» ville være etter hans smak.<note xml:id="ftn196" place="end" n="196">
                                    <p rend="Endnote" xml:id="p314"> Rapport 2/3 1854.</p>
                                </note> Dette nesten pinlige provinsielle synspunkt ble neppe delt
                                av særlig mange polakker, ungarere og italienere – noen av dem som
                                hadde fått føle tsarens maktspråk. Han var riktignok ikke i stand
                                til å forstå tsarens aggressive politikk overfor Tyrkia som bidro
                                til å utløse Krimkrigen.<note xml:id="ftn197" place="end" n="197">
                                    <p rend="Endnote" xml:id="p315"> Jf. rapport 8/12 1853.</p>
                                </note> Men det kan ikke være tvil om at Løvenskiold beundret den
                                eneveldige tsar «som ikke generes af Storthing eller Rigsdag», som
                                han sa.<note xml:id="ftn198" place="end" n="198">
                                    <p rend="Endnote" xml:id="p316"> Rapport 19/4 1849.</p>
                                </note> Hvert år pleide han å delta i en middag hos politi­mester
                                Morgenstierne på Nikolais navnedag hvor det ble utbrakt en skål for
                                ham, noe han heller ikke under Krimkrigen fant grunn til å avstå
                                    fra.<note xml:id="ftn199" place="end" n="199">
                                    <p rend="Endnote" xml:id="p317"> Jf. rapport 20/12 1854. Disse middagene hadde
                                        sammenheng med at Christian Frederik Jacob von Munthe af
                                        Morgenstierne, Christianias politimester 1850-62, i 1836 ble
                                        gift med Anastasia Soltikow, en russisk adelsdame og tidl.
                                        hoffdame hos tsarinaen. Morgenstierne bar selv en russisk
                                        orden.</p>
                                </note>
                            </p>


                            <p xml:id="p318"> Noen egentlig sans for den nye danske konstitusjon hadde Løvenskiold
                                altså ikke – det var Danmark som buffer mot det revolusjonære Europa
                                han var opptatt av. I sekler hadde jo det danske folk vært lykkelig
                                «under en uindskrænket Regjerings faderlig Styrelse», skrev han i
                                1850: Eneveldet som i formen var «en Yderlighed», var «i Realiteten
                                en Lykke». Nå var man gått over til en farlig ytterlighet, «en Folke
                                Representation dannet af almindelig Stemmeret og Resultatet er en
                                Representation, blottet for Capaciteter», og av den kunne man ikke
                                forvente annet enn «Forstyrrelse og Ulykke!».<note xml:id="ftn200" place="end" n="200">
                                    <p rend="Endnote" xml:id="p319"> Rapport 10/1 1850.</p>
                                </note> Siden 1848 hadde alskens «Demokrater og Demagoger uden
                                Modstand ledet det fordum lykkelige danske Folk “af Dynen i
                                Halmen”», hevdet han; nå var de også i ferd med utstykke «de herlige
                                danske Godser’s for Eiere og Fæstere», og dermed ville hele Danmark
                                bli ødelagt.<note xml:id="ftn201" place="end" n="201">
                                    <p rend="Endnote" xml:id="p320"> Rapport 22/4 1852.</p>
                                </note> Men uten kongelig vetorett stod Frederik VII maktesløs,
                                overlatt til det Løvenskiold syrlig kalte «den constitutionelle og
                                parlamentariske Styreleses Behagelig­heder».<note xml:id="ftn202" place="end" n="202">
                                    <p rend="Endnote" xml:id="p321"> Rapport 24/4 1853.</p>
                                </note> Med forakt kommenterte han hvordan kongen hadde «bortgivet
                                sin Jagtret for et Hurrah! i Folke Thinget» – han skulle nok snart
                                erfare at «en nøgen Konge, uden Magt og Anseelse» ikke ville få noen
                                flere «Hurrahs».<note xml:id="ftn203" place="end" n="203">
                                    <p rend="Endnote" xml:id="p322"> Rapport 12/12 1850.</p>
                                </note>
                            </p>
                        </div>
                        <div type="div2">
                            <head xml:id="h17">Krimkrigen og Novembertraktaten</head>


                            <p xml:id="p323">Den siste konflikten Løvenskiold var involvert i som stattholder,
                                gjaldt også utenrikspolitikk. Med fortvilelse, men også uten reell
                                mulighet til å påvirke sendte Løvenskiold sine bekymrede kommentarer
                                til kongen under Krimkrigen 1853-56. Med rette mente han nå å se et
                                skifte i den svensk-norske utenrikspolitiske holdning fra strikt
                                nøytralitet mellom makt­blokkene i Europa til en dreining i retning
                                av den engelsk-franske allianse mot Russland. Oscar Is orientering
                                mot vest hadde dessuten en ideologisk sammenheng: Han så antakelig
                                Storbritannia og Frankrike som eneste mulige garantister for
                                opprettholdelsen av frie samfunn i Norden om det skulle komme til en
                                bred militær konflikt i Europa. I 1850 var det ennå få andre
                                europeiske stater med konstitusjonelt styre, og utenom Storbritannia
                                var de fleste små og utsatte: Danmark, Belgia, Nederland og noen
                                tyske fyrstestater. </p>


                            <p xml:id="p324"> Krimkrigen som gav opphav til de nye konfliktene i Europa, kom som
                                et resultat av russisk ekspansjon på Balkan: I juli 1853 okkuperte
                                tsarens styrker de tyrkisk-avhengige fyrste­dømmene Moldau og
                                Valakia ved utløpet av Donau. Storbritannia og Frankrike fryktet at
                                dette ville ødelegge makt­balansen mellom Tyrkia og Russland i øst
                                og inngikk derfor i 1854 en allianse med Tyrkia samtidig som
                                britisk-franske flåtestyrker seilte inn i Svartehavet. Selve
                                landkrigen kom til å foregå på Krim-halvøya, der de vestallierte
                                gikk i land i september 1854 og beleiret det befestede Sevastopol i
                                et helt år til russerne omsider måtte oppgi byen i september
                                1855.</p>


                            <p xml:id="p325"> Allerede 15. august 1854 hadde imidlertid en fransk-britisk eskadre
                                erobret og ødelagt festningen Bomarsund på Åland og dermed brakt
                                krigen inn i Østersjøen. Løvenskiold virket sjokkert over denne
                                utviklingen som brakte krigen så nær: «Den uforstandige ulykkelige
                                Krig begynder allerede at vise sin ødelæggende Indflydelse paa vort
                                tidligere almindelige Velvære», påstod han. Russland på sin side
                                hadde jo «i en lang Aar­række» vist seg ganske fredelig.<note xml:id="ftn204" place="end" n="204">
                                    <p rend="Endnote" xml:id="p326"> Rapporter 24/8 og 3/9 1854.</p>
                                </note> Samtidig rådet han kongen til å la fare alle drømmer om få
                                Åland som krigsbytte og siterte Carl Johan som helst hadde sendt
                                disse øyene til bunnen av Østersjøen!<note xml:id="ftn205" place="end" n="205">
                                    <p rend="Endnote" xml:id="p327"> «Jeg erindrer, at Høisalig Kongen en Gang
                                        sagde mig: “Je voudrais avoir ces iles, <hi rend="underline">si je pouvais les couler au fond de la mer
                                            baltique</hi>”, Løvenskiolds understreking. Rapport 3/9
                                        1854.</p>
                                </note> Det var en kynisk bemerkning: Å overse at Åland faktisk
                                hadde svensk befolkning, kunne man kanskje tilgi en franskfødt
                                marskalk, men neppe en embetsmann innenfor en svensk-norsk union.
                                Både konge og kron­prins må ha blitt ganske opprørt.</p>


                            <p xml:id="p328"> Operasjonen mot Bomarsund viste imidlertid at Østersjøen utgjorde en
                                potensiell «annen front» i krigen, og det var i den forbindelse
                                tanken ble reist om et større angrep i Østersjøen og Finland med
                                støtte av svenske og norske styrker. Som nyere forskning har påvist,
                                måtte planene til slutt skrinlegges fordi så å si hele det svenske
                                offiserskorpset stilte seg avvisende, liksom det også hadde vært
                                negativt til å sende militære styrker mot tyskerne i 1848.<note xml:id="ftn206" place="end" n="206">
                                    <p rend="Endnote" xml:id="p329"> Jf. R. Berg 2001: 157.</p>
                                </note> Deres påstand var at hær og marine bare var trent for
                                defensiv krig, men helt savnet evne til å delta i offensive
                                operasjoner. Løvenskiold selv påpekte at den lille norske hær
                                vanskelig lot seg mobilisere uten å stille enorme beløp til
                                disposisjon – bare å gjøre 3.000 mann marsjferdige ville koste
                                150.000 spd., hevdet han.<note xml:id="ftn207" place="end" n="207">
                                    <p rend="Endnote" xml:id="p330"> Rapport 5/3 1854. Et hemmelig utvalg av
                                        stortingsmenn skulle diskutere bevilgningene til
                                        opprustningen, og det inneholdt også menn som Løvenskiold
                                        ikke hadde minste sans for. Jf. rapporter 16/2, 19/2 og 5/3
                                        1854.</p>
                                </note> I desember 1854 fulgte han likevel lojalt kongens ordre om å
                                gjøre alt som var mulig for å «sætte den norske Armee <hi rend="underline">i</hi>
                                <hi rend="underline">marchfærdig Stand</hi>», men samtidig gikk
                                Løvenskiold nå <hi rend="italic">meget langt</hi> i å advare kongen
                                mot å trappe opp mot en eventuell krigsdeltakelse: «De af Deres
                                Majestæt antydede Rustninger hentyde ikke paa Fred, men paa Krig»,
                                skrev han, og «de ville blive saaledes forstaaede inden- og udenrigs
                                og ville ikke levne bogen Tvivl om, mod hvem <hi rend="underline">de
                                    ere</hi> rettede». Han viste også for en gangs skyld positivt
                                til Stortinget, som han ikke kunne tro ville akseptere «at Rusland
                                har givet Deres Majestæt tilstrækkelig Grund til Krig, eller at det
                                vil finde en saadan i fremmede Regjeringers Ønske». Og om kongen
                                bare ville spørre sitt svenske og norske folk, ville han nok få høre
                                takk for den fred han hittil hadde sørget for og en bønn om å få
                                beholde den. Dessuten fant Løvenskiold grunn til å minne om de
                                farlige politiske konsekvensene av å lytte til «det krigslystne
                                Sprog» i mange aviser og blader: Dette skyldtes grupper «hvis
                                fordærvelige Næring florerer bedst under Omvæltninger» og som derfor
                                også «bestræbe sig utrættelig for at fremkalde dem».<note xml:id="ftn208" place="end" n="208">
                                    <p rend="Endnote" xml:id="p331"> Rapport 28/12 1854.</p>
                                </note> Slik kunne også resultatet bli om Russland måtte trekke seg
                                tilbake fra sine frem­skutte posisjoner: «Faren ligger formeentlig
                                nu ikke i den aabenbare Krig imellem Staterne», skrev han i sin
                                rapport 21. mai 1854, men snarere den «uundgaelige Følge: Partie og
                                Religionskrig, og wehe! os, naar det beleilige Øieblik til Udbrud
                                kommer, om Rusland skulde blive beseiret!»<note xml:id="ftn209" place="end" n="209">
                                    <p rend="Endnote" xml:id="p332"> Rapport 21/5 1854</p>
                                </note>
                            </p>


                            <p xml:id="p333"> Løvenskiold var nå også blitt mer åpent anti-britisk: Han påstod at
                                Englands fiendtlige opptreden overfor Russland skyldtes landets
                                «sædvanlige egennyttige perfide Politikk» og gav engelskmennene
                                hovedansvaret for «de Ulykker som nu overgaae Europa», som han
                                trodde kunne føre til «Englands despotiske Eneherredømme». Han
                                antydet også at England kunne tenke seg Gotland som lønn for å
                                hjelpe til med å befri Finland, «som Sidestykke til Helgoland,
                                Gibraltar, Malta, de joniske Øer og hvad der ved denne gode
                                Leilighed kan falde i det sorte Hav», og etter Bomarsunds fall
                                trodde han at engelskmennene ville annektere Åland.<note xml:id="ftn210" place="end" n="210">
                                    <p rend="Endnote" xml:id="p334"> Rapporter 28/5 og 3/9 1854. I rapporten 28/5
                                        tilføyde han rett nok at han allernådigst bad kongen om
                                        tilgivelse for sit «vidløftige og enfoldige politiske
                                        Kandestøberie».</p>
                                </note> Det var ellers lord Palmerston og hans liberale kameraters
                                minste kunst å ofre tusenvis av «stakkels Italienere», mente
                                Løvenskiold, som med en retorisk referanse til 1807 refset «den
                                troeløse Albion» som til og med hadde klart å forlede den franske
                                    keiser.<note xml:id="ftn211" place="end" n="211">
                                    <p rend="Endnote" xml:id="p335"> Rapport 8/2 1855 og 1/2 1855.</p>
                                </note>
                            </p>


                            <p xml:id="p336"> Noen omtanke for det finske folks skjebne under tsarens regime kan
                                man ikke spore hos Løvenskiold. Han forsvarte isteden den unionelle
                                fredspolitikken overfor Russland: Carl Johan hadde jo ansett «en
                                Stat, bestaaende af Sverige og Norge, stærkere og lykkeligere end
                                Sverige og Finland forenede» og derfor gitt «Afkald paa Finland». En
                                eventuell gjenforening av Finland og Sverige ville bare bli «en
                                Ulykke for Sverige og dets nu bestaaende Forening med Norge», påstod
                                han, og det norske folket ønsket ikke å ofre sine sønner og sin
                                velferd «for at tilfredsstille fremmede Lidenskaber», dvs. hos
                                svensker som ennå hadde «bevaret Had mod Rusland».<note xml:id="ftn212" place="end" n="212">
                                    <p rend="Endnote" xml:id="p337"> Rapport 3/1 1856.</p>
                                </note> Men det synes opplagt at Løvenskiold her undervurderte
                                svenske stemninger. I Sverige levde motviljen mot tsar-Russland i
                                beste velgående gjennom 1800-tallet. Carl Johans avtale om å få
                                Norge som erstatning for Finland var naturligvis en genistrek, men
                                hadde sin bakgrunn i Sveriges desperate svakhet etter 1809 og
                                nødvendigheten av å inngå en taktisk allianse for i det hele tatt å
                                sikre nasjonens fremtidige posisjon i Nord-Europa. Det var kort og
                                godt en fornuftshandling som svenskene godtok mer enn som en
                                handling fra hjertet. Som Østersjø­nasjon var Sverige stadig tvunget
                                til å trå varsomt overfor tsarens mektige rike. Riks­grensen gikk i
                                Tornedalen, og festnings­anlegget Bomarsund satte også Sverige i en
                                vanskelig strategisk posisjon i forhold til russiske operasjoner.
                                Norge kunne nok nøytralisere den svenske vestflanke. Men helt siden
                                1600-tallet hadde de historiske hovedkonfliktene alltid skjedd på
                                Sveriges østflanke, som nå var presset nærmere Stockholm enn noen
                                gang før. Den lange grensen i Finnmark skapte ytterligere strategisk
                                fare for innringing.</p>


                            <p xml:id="p338"> For Løvenskiold var det imidlertid viktigere å påpeke den gunstige
                                virkningen handelen med russerne hadde for Finnmarks
                                    befolkning.<note xml:id="ftn213" place="end" n="213">
                                    <p rend="Endnote" xml:id="p339"> Jf. rapport 5/3 1854.</p>
                                </note> Han la stor vekt på at Norge og Russland historisk sett
                                aldri hadde vært i væpnet konflikt med hverandre – og overså nok da
                                at Russland og Norge faktisk <hi rend="italic">var</hi> i konflikt i
                                to meget dramatiske år i Europas historie, 1762 og 1813. Men når det
                                gjeldt de sivile tvistene om beiterettigheter ved grensen i Finnmark
                                og fiskerettigheter i Tana, fremholdt han at disse var prøvd løst i
                                minnelighet – han hadde ikke sporet den minste tendens hos russerne
                                «til at fravinde Norge noget Territorium eller territorial
                                    Rettighed».<note xml:id="ftn214" place="end" n="214">
                                    <p rend="Endnote" xml:id="p340"> Rapport 17/1 1856. Russerne krevde fiskerett
                                        for den fastboende finske befolkning. For å hindre at samer
                                        på norsk side lot sine reinflokker beite på finsk side,
                                        stengte de grensen for slikt beite i 1852.</p>
                                </note>
                            </p>


                            <p xml:id="p341"> Novembertraktaten i 1855 kan ses som en liten kompensasjon for
                                krigsplanene i nord: Her garanterte Storbritannia og Frankrike hjelp
                                til Norge og Sverige dersom det kom krav om land­avståelser fra
                                Russlands side. Traktaten hadde altså en rent defensiv karakter, men
                                måtte virke som en advarsel mot alle forsøk på russisk ekspansjon i
                                Østersjøen eller i Finnmark. Samtidig knyttet det heretter Sverige
                                og Norge til garantier fra vestmaktene, ikke fra Russland eller
                                kontinental­maktene. Dette kan synes som et brudd med Carl Johans
                                utenrikspolitikk, men bør vel heller betraktes som en videreføring
                                av ett av hovedelementene i denne politikk: Intern fred på den
                                skandinaviske halvøya. Men hovedgarantistene for en slik fred ble nå
                                altså flyttet fra øst til vest, og slik sett innledet traktaten en
                                mer varig vestorientering i Skandinavia. Men da traktatens tekst ble
                                overbrakt med kurer til regjeringen i Christiania 16. desember 1855,
                                kom den nok som et lite sjokk på alle, ikke minst på
                                    Løvenskiold.<note xml:id="ftn215" place="end" n="215">
                                    <p rend="Endnote" xml:id="p342"> Rapporter 20/12 og 27/12 1855.</p>
                                </note>
                            </p>


                            <p xml:id="p343"> Blant norske og svenske historikere har disse reaksjonene stort sett
                                blitt vurdert som sunne og fornuftige, selv hos en så lite populær
                                mann som Løvenskiold. Roald Berg skiller i <hi rend="italic">Norsk
                                    forsvarhistorie</hi> mellom de skeptiske nasjonalmilitære som
                                ville holde Norge utenfor inter­nasjonale konflikter som kom til å
                                involvere Sverige, og militærunionistene som ønsket en tettere
                                samordning av de to rikers militærstrategiske planer. Dette virker å
                                samsvare godt med den «nasjonale» profil blant mange norske
                                historikere der nettopp særnorske interesser som oftest har vært
                                eneste målestokk.</p>


                            <p xml:id="p344"> Ser man imidlertid på Løvenskiolds argumentasjon, kan den neppe sies
                                å springe entydig ut av <hi rend="italic">nasjonale</hi> interesser:
                                Snarere var det opprett­holdelsen av et politisk <hi rend="italic">status quo</hi> ikke bare i Norge, men i hele Europa som var
                                hans fremste anliggende. Man stod nå egentlig overfor en krig
                                «mellem Revoution og Orden», hevdet han, dvs. mellem «Kossuth,
                                Mazzini, Palmerston og den bestaaende Ordens Opretholdelse».<note xml:id="ftn216" place="end" n="216">
                                    <p rend="Endnote" xml:id="p345"> Rapport 14/12 1854.</p>
                                </note> Som før sagt trodde han følgene av en krig mellom de større
                                europeiske stater kunne utløse uro og skape ny bevegelse i «de
                                revolutionaire Masser» som i 1848-49 hadde rystet Løvenskiolds gamle
                                    Europa.<note xml:id="ftn217" place="end" n="217">
                                    <p rend="Endnote" xml:id="p346"> Rapport 8/1 1854.</p>
                                </note> Den gang hadde de mindre tyske fyrstene «prostitueret sig
                                lige meget som dets Folk» så bare «Habsburgs gamle Skiold» var
                                bevart «blankt og uplættet», hevdet han, og situasjonen var bare
                                blitt reddet av inngripen fra Østerrike og Russland.<note xml:id="ftn218" place="end" n="218">
                                    <p rend="Endnote" xml:id="p347"> Da «handlede Østerrigs Statsmænd med Kraft og
                                        Conseqvents og reddede eget Land og det øvrige Tyskland»,
                                        jf. rapport 22/4 1852.</p>
                                </note> Løsningen for Norges vedkommende var da mer isolasjon: Siden
                                «den fordums europæiske politiske Lige­vægt» var blitt erstattet av
                                «de saa­kaldte Stormagters Suprematie» kunne mindre staters
                                «For­uret­telse eller Tilintetgjørelse» bare unngås «ved en isoleret
                                Beliggenhed som den skandi­na­viske». Danmarks skjebne stod for
                                Løvenskiold som et sørgelig eksempel på hvordan det ellers kunne
                                    gå.<note xml:id="ftn219" place="end" n="219">
                                    <p rend="Endnote" xml:id="p348"> Rapport 14/5 1850.</p>
                                </note>
                            </p>


                            <p xml:id="p349"> Det er ingen tvil om at Løvenskiold nærte dyp forakt for svake
                                monarker som lot seg styre av «tilfeldige» sammensetninger av et
                                parlament. Han foretrakk isteden et sterkt personlig monarkisk styre
                                slik keiser Napoleon III la opp til, og prøvde utvilsomt å påvirke
                                kong Oscar i en slik retning. Interessant i så måte er Løvenskiolds
                                begeistring for Louis Napoleons statskupp i desember 1851: Det var
                                «eneste Middel til at afværge de Ulykker, som truede Europa», og
                                alle sanne patrioter burde ønske ham hell. Her er det også tydelig
                                at Løvenskiold beundret selve makten og vilje til å bruke den: «Fra
                                religieus og politiske Synspunct hænger jeg ved Legtimiteten», skrev
                                han, «men Louis Napoléon har ogsaa en Legitimitet, som Arving til
                                sin store Farbroders Mission og Herredømme».<note xml:id="ftn220" place="end" n="220">
                                    <p rend="Endnote" xml:id="p350"> Rapport 25/12 1851, jf. 14/12 1851.</p>
                                </note> Likevel kom han til å betrakte den franske keiser som
                                upålitelig på grunn av hans hang til å spørre etter folkets mening i
                                «demokratiske» avstemninger. Han beundret hans dyktighet, skrev han
                                i 1852, men det var foruroligende at han «pro­cla­merer sit
                                Herredømme grundet paa Folkesouverainiteten», dvs. på «en
                                revolutionair Sætning, et revolutionairt System» som Løvenskiold
                                alltid hadde vært skeptisk til: «Denne Grundvold er løs og
                                ubestandig!», fremholdt han, «Jeg vil heller holde mig til den
                                guddom­melige Ret, fordi efter vor Frelsers Lære, Øvrigheden er
                                indsat af Gud, ikke af Folket».<note xml:id="ftn221" place="end" n="221">
                                    <p rend="Endnote" xml:id="p351"> Rapport 22/4 1852.</p>
                                </note> Skepsisen til Frankrike økte under Krimkrigen, da
                                Løvenskiold advarte mot fransk innblanding i europeiske småstater
                                som det ultrareaksjonære Napoli. Det er rimelig å tro at han også
                                ville ha vært motstander av den italienske samling 1859-60 om han
                                hadde fått oppleve den.</p>


                            <p xml:id="p352"> Hadde Løvenskiold likevel rett i sin motstand mot en utvidelse av
                                Krimkrigen? Hensikts­messigheten med å delta militært på engelsk og
                                fransk side for å vinne Finland bør i det minste diskuteres mer
                                fritt i dag, blant annet med henblikk på den moderne interesse for
                                kontrafaktisk historie og for veier som <hi rend="italic">ikke</hi>
                                ble valgt i fortiden. Det er f.eks. grunn til å spørre om det i det
                                hele tatt kunne kalles en offensiv operasjon fra svensk-norsk side å
                                frigjøre Finland fra tsarens rike. Finland var jo vitterlig tatt med
                                vold fra Sverige i 1809, og den formelle aksepten for dette skjedde
                                under press lenge før Carl Johan var inne i bildet. Det fantes både
                                liberale og nasjonale argumenter for at Finland burde tilhøre
                                Norden, og det var jo også den veien finnene selv valgte da de
                                omsider fikk muligheten i 1917.</p>


                            <p xml:id="p353"> En eventuell militær operasjon i Østersjøen ville selvsagt medført
                                store menneskelige omkostninger både på svensk og norsk side. Gitt
                                en vestalliert seier, noe som er det mest sannsynlige, er det
                                likevel usikkert om Finland ville blitt avstått ved en
                                fredsslutning, selv om sjansene ville ha økt betraktelig med bred
                                svensk-norsk militær innsats. Spørsmålet er likevel om ikke nettopp
                                1850-årene gav den gunstigste historiske <hi rend="italic">mulighet</hi> for en slik løsning, mens Østerrike var svekket,
                                mens Preussen ennå ikke var blitt dominerende kontinentalmakt, og
                                før franskmenn og briter ble altfor engasjerte i sitt kostbare
                                kappløp om oversjøiske kolonier. Den fransk-østerrikske krigen og
                                den italienske samlingen like etterpå viste hvor raskt det kunne gå
                                å omstrukturere makt­forhold i Europa. Bare 25 år senere var denne
                                veien stengt.</p>


                            <p xml:id="p354"> I dag er det vel ingen som mener at finnene bør tilhøre den russiske
                                sfære fremfor den nordiske. <hi rend="italic">Kanskje</hi> kunne et
                                svensk-norsk militært bidrag til Krimkrigen ha fremskyndet deres
                                nordiske orientering med 60 år, til glede for det store flertall av
                                befolkningen. Men enda mer: Kanskje ville et alvorlig militært
                                tilbakeslag for tsaren i det strategisk viktige nord og nær ved St.
                                Petersburg ha frem­skyndet kraftige politiske reformer i Russland
                                selv, umiddelbart etter den ultrareaksjonære Nikolai Is død i mars
                                1855. Det må kunne påstås at slike reformer ville ha vært til stor
                                glede både for russere, finner og alle undertrykte folk i tsarens
                                rike. Men mer enn det: Tilværelsen kunne ha blitt langt bedre også
                                for senere europeiske generasjoner med et Russland som ikke ble
                                medansvarlig for to grusomme verdenskriger.</p>


                            <p xml:id="p355"> Snevre nasjonalmilitære posisjoner kan virke tryggest på kort sikt.
                                Kanskje er de likevel ikke alltid de mest fornuftige i det lange
                                løp.</p>
                        </div>
                    </div>
                    <div type="div2">
                        <head xml:id="h18">Politisk epilog</head>
                        <div type="div3">
                            <head xml:id="h19">Den moralske kolera </head>


                            <p xml:id="p356">Da kronprins Carl og kronprinsesse Louise ankom Christiania 21. mai
                                1856, kunne Severin Løvenskiold omsider ta avskjed som stattholder
                                og vende tilbake til Fossum, «mit rette jordiske Hjem», som han
                                kalte det.<note xml:id="ftn222" place="end" n="222">
                                    <p rend="Endnote" xml:id="p357"> Rapport 22/5 1856.</p>
                                </note> Hans siste rapporter er kortere og avslører lettelse over å
                                slippe en tung byrde. Men denne lettelsen hang neppe bare sammen
                                hans egen skrøpelighet; allerede i 1848 skrev han at han også før
                                hadde «gjennemlevet svære Tider», dvs. nødsårene 1807-10, men
                                likevel «neppe saa svære, som den nærværende».<note xml:id="ftn223" place="end" n="223">
                                    <p rend="Endnote" xml:id="p358"> Post Scriptum til rapport 9/4 1848.</p>
                                </note> Kanskje var rett og slett hele det moderne samfunnet blitt
                                ham for kynisk og umoralsk. Påfallende er det hvordan han i en tid
                                der koleraen sveipet over Europa som den fryktelige pest alle
                                fryktet, kunne skrive om enda farligere «rasende moralsk Cholera i
                                de fleste europæeiske Lande», selv om Norge og Sverige hadde sluppet
                                lettere unna, med «en Cholerin».<note xml:id="ftn224" place="end" n="224">
                                    <p rend="Endnote" xml:id="p359"> Rapport 26/3 1848.</p>
                                </note> Den «moralske og politiske Cholera» som preget det nye
                                Europa, ledet til enda større ulykker enn den fysiologiske sykdom,
                                mente han, og han så ingen andre våpen mot dem enn en sterk
                                regjeringsmakt og «paa­lidelige Soldater».<note xml:id="ftn225" place="end" n="225">
                                    <p rend="Endnote" xml:id="p360"> Rapport 18/2 1849.</p>
                                </note>
                            </p>


                            <p xml:id="p361"> Følelsen av misère, forfall og oppløsning på alle kanter
                                gjennomstrømmer Løvenskiolds stattholderrapporter ut over i
                                1850-årene, med stadige små innskudd om verdens elendighet – som
                                våren 1851, da han oppsummerte slik: «Vi lever her nu i en moralsk
                                Stank-Atmosphere, som angriber og nedtrykker Sind og Hjerte».<note xml:id="ftn226" place="end" n="226">
                                    <p rend="Endnote" xml:id="p362"> Rapport 30/3 1851.</p>
                                </note> Han formulerte også et slags credo om tingenes skjeve gang:
                                «før vor constitutio­nel­le Tilstand vare Menneskene nøisomme, –
                                taknemmelige tilfredse, hvorimod vore constitu­tio­nelle
                                Stats­borgeres Fordringer ere extravagante og umulig at
                                tilfredsstille», påstod han, og av det fulgte også «almindelig
                                Utilfredshed». For i «hiin unægetelig lykkeligere Tid vare Stabler,
                                Lercher, Holster, Jaabækker etc. indskrænkede til deres rette
                                Pladse», fortsatte han, «hvorimod de nu ville styre og regjere, men
                                deres Regjeren bringer ikke Velsignelse for Rige og Folk».<note xml:id="ftn227" place="end" n="227">
                                    <p rend="Endnote" xml:id="p363"> Rapport 1/5 1851.</p>
                                </note> Han kunne ikke annet enn beklage seg over at «vore moderne
                                constitutionelle Institutioner» og «vor afskyelige Avispresse»
                                demoraliserte hans egne landsmenn, «saa at de ikke ere
                                gjenkjendelige fra en tidligere og bedre Tid».<note xml:id="ftn228" place="end" n="228">
                                    <p rend="Endnote" xml:id="p364"> Rapport 7/5 1854.</p>
                                </note>
                            </p>


                            <p xml:id="p365"> Satt i sammenheng er det denne typen personlige utbrudd som også
                                gjør sterkest inntrykk på en moderne leser, som om vi her får lov
                                til å følge et sykdomsbefengt og synkende skip på sin siste,
                                uhyggelige seilas mot det uunngåelige forlis. Løvenskiold følte selv
                                at en gammel verdens­orden var i ferd med å gå under, fortrengt av
                                en ny og langt fra tiltalende. Det går også an å <hi rend="italic">forstå</hi> denne tristesse over tidens fremskritt, enda om man
                                ikke kan dele den. I løpet av sitt lange liv opplevde Severin
                                Løvenskiold voldsomme forandringer både i nære om­givelser og i den
                                storpolitiske orden. Regimer kom og gikk, den folkelige turbulens
                                tok ikke slutt, men ble tvert om mer truende. Stabiliteten han hadde
                                kjent i sin barndom og ungdom, den gang verken dampskip, jernbane,
                                turbiner, telegraf eller gasslykter fantes, ble kontinuerlig rystet,
                                og selv i hermelinenes vakre gemakker ble man plaget av gatens
                                skjærende kattemusikk.</p>


                            <p xml:id="p366"> Naturlig nok søkte en privilegert mann som Løven­skiold seg da
                                heller tilbake til en forgangen, lykkeligere tid. Men lakonisk måtte
                                han på sine eldre dager registrere at selv <hi rend="italic">været</hi> hadde begynt å svikte ham.<note xml:id="ftn229" place="end" n="229">
                                    <p rend="Endnote" xml:id="p367"> Selv i rapporten 10/7 1851 med opplysninger
                                        om Thranes arrestasjon, fant han det på sin plass å nevne at
                                        det to dager før hadde falt snø på Krokskogen, og «det var
                                        nær derved» på Holgerslyst: «Reaumurs Thermometer viiste her
                                        kun 4 à 5 Grader, og mine Kakkelovne maatte ildes noget, som
                                        jeg ikke tidligere kan mindes i denne Aarstid».</p>
                                </note> Som han skrev i en rapport høsten 1847: «Den behagelige gode
                                Aarstid forekommer mig nu paafaldende kortere end i min Ungdom.
                                Verden er maaskee bleven mere oplyst, men den er koldere».<note xml:id="ftn230" place="end" n="230">
                                    <p rend="Endnote" xml:id="p368"> Rapport 19/9 1847.</p>
                                </note>
                            </p>


                            <p xml:id="p369"> I denne påstand, i det minste, kunne nok mange gi Løvenskiold
                                rett.</p>


                            <p xml:id="p370">Odd Arvid Storsveen </p>
                            <pb/>
                        </div>
                    </div>
                </div>
                <div type="div2" rend="P3">
                    <head xml:id="h20">APPENDIX</head>
                    <head xml:id="h21">Opplysninger om stattholderens rapporter</head>

                    <list xml:id="list371">

                        <item><label>1844 18. mars</label> Løvenskiolds første rapport til kong Oscar I</item>

                        <item><label>1845 februar-april</label> Oscar I i Norge, ingen rapporter</item>

                        <item><label> august</label> Løvenskiold på Fossum. Rapporter mangler</item>
                        <item><label> september</label> Oscar I i Norge, ingen rapporter</item>
                        <item><label>1846 juli</label> Løvenskiold på Fossum. Rapporter mangler</item>
                        <item><label> september-oktober</label> Oscar I i Norge, ingen rapporter</item>
                        <item><label>1847 april-juli</label> <hi rend="underline">Rapporter mangler ???</hi>
                        </item>
                        <item><label> august-september</label> Oscar I i Norge, ingen rapporter</item>
                        <item><label>1848 juni-september</label> Løvenskiold i Malmö og Danmark. Rapporter mangler
                                <hi rend="underline">(men fra Vogt ??+)</hi>
                        </item>
                        <item><label>1849 juli-september</label> Oscar I i Norge, ingen rapporter</item>
                        <item><label> september-oktober</label> Løvenskiold på Fossum, rapport fra Krog</item>
                        <item><label>1850 mai-juli</label> <hi rend="underline">Rapporter mangler ???</hi>
                        </item>
                        <item><label> juli-september</label> Oscar I i Norge, ingen rapporter</item>
                        <item><label>1851 februar-mars</label> Oscar I i Norge, ingen rapporter</item>
                        <item> <label>juni</label> Løvenskiold på Fossum, rapporter fra Vogt</item>
                        <item><label>1852 juli-august</label> Oscar I på utenlandsreise, ingen rapporter</item>
                        <item><label> september-oktober</label> Oscar I i Norge, ingen rapporter</item>
                        <item><label>1853 16. januar </label><hi rend="underline">Rapport mangler ???</hi>
                        </item>
                        <item><label> juni-august</label> Løvenskiold på kurreise og på Fossum, rapporter fra
                            Krog</item>
                        <item><label>1854 juli-august</label> Løvenskiold på Fossum, rapport fra Krog</item>
                        <item><label>1855 juli-september</label> Oscar I i Norge, ingen rapporter</item>
                        <item><label>1856 22. mai</label> Løvenskiolds siste rapport til Oscar I</item>
                        <item><label> 2. juni</label> Avskjedsbrev med takk til kongen</item>

                    </list>
                </div>
            </div>
        </body>
    </text>
</TEI>
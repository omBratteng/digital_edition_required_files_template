# Kronologia

**1818** Zacharias Topelius syntyy 14. tammikuuta Kuddnäsin tilalla Uudenkaarlepyyn ulkopuolella. Vanhemmat: piirilääkäri Zacharias Topelius vanhempi ja Catharina Sofia, o.s. Calamnius.<br/>

**1820** Sisar Johanna Sofia syntyy 1. maaliskuuta.<br/>

**1825** Topeliuksen lapset saavat ensimmäisen kotiopettajansa serkustaan Frans Toppeliuksesta, josta sittemmin tulee Orisbergin ruukinsaarnaaja Isokyrössä.<br/>

**1829** Zacharias alkaa käydä Oulun triviaalikoulua. Hän asuu setänsä Gustaf Toppeliuksen luona kevääseen 1832 asti.<br/>

**1831** Isä kuolee 23. tammikuuta. Ennen kuolemaansa hän on jättänyt nuoren Topeliuksen kasvatuksen veljensä Gustaf Toppeliuksen vastuulle.<br/>

**1832** J.L. Runebergin yksityisoppilaana Helsingissä. Varhaisimmat runonsa (mm. »Efter Runeberg») Topelius kirjoitti oleskelunsa aikana Runebergien kodissa.<br/>

**1833** Suorittaa ylioppilastutkinnon Helsingissä 4. kesäkuuta (hyväksytään 14 äänellä eli alhaisimmalla approbatur cum laude -arvosanalla). Kirjoittautuu Pohjalaiseen osakuntaan 6. kesäkuuta ja aloittaa lokakuussa opintonsa Keisarillisessa Aleksanterin-Yliopistossa Helsingissä.<br/>

**1834** Pääsee ripille Uudenkaarlepyyn kirkossa 20. heinäkuuta.<br/>

**1835** Aloittaa Pohjalaisen osakunnan lehden toimituksessa 6. maaliskuuta.<br/>

**1837** Valitaan 31. lokakuuta yhdeksi kymmenestä Pohjalaisen osakunnan moraalia valvovasta sensorista.<br/>

**1838** Julkaisee *Helsingfors Morgonbladissa* 16. heinäkuuta ensimmäisen runonsa »Den stolta Rosen».<br/>

**1840** Filosofian kandidaatti 12. toukokuuta. Promovoidaan filosofian maisteriksi 20. heinäkuuta.<br/>

**1841** Palkataan *Helsingfors Tidningarin* toimittajaksi 20. joulukuuta. Pohjoispohjalaisen osakunnan sihteeri (–1843).<br/>

**1842** Kihlautuu Emilie Lindqvistin kanssa Uudessakaarlepyyssä.
Valitaan Societas pro Fauna et Flora Fennican sihteeriksi.<br/>
Kirjoittaa »Leopoldinerbrev» (helsinkiläiskirjeitä kuvitetulle luutnantille, myöh. kapteeni, Leopoldille Bessarabiaan) 1842–1853 *Helsingfors Tidningariin*.<br/>

**1843** Valitaan Pohjoispohjalaisen osakunnan virkaa tekeväksi kuraattoriksi 1843–1844. Matkustaa ensimmäisen kerran Ruotsiin ja käy Tukholmassa ja Uppsalassa. Lukee tutkielmansa *Äger Finska Folket en Historie?* Pohjalaisen osakunnan Porthan-juhlassa 9. marraskuuta. (*Onko Suomen kansalla historiaa?*, 1845 *Kanawassa*).<br/>

**1844** Suorittaa 8. marraskuuta lisensiaatin tutkinnon pääaineenaan historia.<br/>

**1845** Valitaan Pohjalaisen osakunnan virkaa tekeväksi kuraattoriksi 29. tammikuuta (–1847). Tutkielma *Äger Finska Folket en Historie?* julkaistaan muokattuna mutta ydinajatusta muuttamatta pohjalaisten julkaisussa Joukahaisessa. Solmii 30. joulukuuta avioliiton Emilie Lindqvistin kanssa Uudessakaarlepyyssä.<br/>
*Finland framstäldt i teckningar* (–1852)<br/>
Runokokoelma *Ljungblommor*<br/>
Jatkokertomukset »Den evige studenten», »Den gamle beckbrännaren» (sittemmin »Beckbrännaren, som alltid kom öfverst»), »Toholampi» ja »Lindanserskan» ilmestyvät *Helsingfors Tidningarissa*. (*Ikuinen ylioppilas*, *Pienkeittäjä, joka aina nousi ylimmäiseksi*, *Toholampi*, *Nuorallatanssija*)<br/>

**1846** Kiinnitetään historian ja ruotsin opettajaksi Helsingfors Privatlyceumiin (–1850). Toimii Yliopiston kirjaston ylimääräisenä amanuenssina vuoteen 1851. Tytär Aina Sofia syntyy 5. lokakuuta.<br/>
Jatkokertomukset »Vattenmärket», »Uppbördsskrivaren», »Trollpackorna i Uleåborg» ja »Häradshövdingen» *Helsingfors Tidningarissa*. (*Vedenkorkeusmerkki*)<br/>

**1847** Filosofian tohtoriksi 22. kesäkuuta muinaissuomalaisten avioliittotapoja käsittelevällä väitöskirjalla *De modo matrimonia jugendi apud Fennos quondam vigente*. Suomen Taideyhdistyksen sihteeriksi (–1869).<br/>
Ensimmäinen satukokoelma *Sagor*.<br/>

**1848** Poika Mikael syntyy 6. maaliskuuta.<br/>
Jatkokertomus »Drottning Sofia Magdalena» ilmestyy *Helsingfors Tidningarissa*.<br/>
Toinen satukokoelma *Sagor*.<br/>

**1849** Jatkokertomukset »Gamla baron på Rautakylä» ja »Vikingens grav» *Helsingfors Tidningarissa*.<br/>
Kolmas satukokoelma *Sagor*.<br/>

**1850** Keväällä Emilie Topelius synnyttää kuolleen tyttären, ja 6. syyskuuta kuolee Mikael. Topelius kirjoittaa poikansa muistoksi kaksi runoa, »En liten pilt» ja »Två englar». (»Pieni poika» ja »Kaksi enkeliä», suom. Uuno Kailas)<br/>
Toinen runokokoelma *Ljungblommor*.<br/>
Jatkokertomus »Hertiginnan af Finland» *Helsingfors Tidningarissa* ja samana vuonna myös kirjana.<br/>

**1851** Näytelmä *Efter femtio år* »Gamla baron på Rautakylän» pohjalta, saa ensi-iltansa 14. maaliskuuta. (*50 vuotta myöhemmin*, 1899)<br/>
Följetongen »Fältskärns berättelser», *Helsingfors Tidningar* (–1866)<br/>

**1852** Nimitetään 18. elokuuta Vaasan kymnaasin historian lehtoriksi mutta ei astu virkaan. Oopperan *Kung Carls jagt* ensi-ilta Helsingfors Theaterissa 24. maaliskuuta. Topelius oli kirjoittanut siihen libreton. Emilie Topelius synnyttää kuolleen pojan. (*Kaarle kuninkaan metsästys*, 1930)<br/>
Neljäs satukokoelma *Sagor*.<br/>

**1853** Näytelmän *Regina von Emmeritz* ensi-ilta 13. huhtikuuta. Aihe oli saatu *Välskärin kertomusten* 1. osasta.<br/>
*Fältskärns berättelser* (–1867, *Välskärin kertomuksia*, suom. 1867).<br/>

**1854** Nimitetään 15. maaliskuuta Suomen historian ylimäär. professoriksi. Tytär Toini Maria syntyy 14. maaliskuuta.<br/>
Kolmas runokokoelma *Ljungblommor*.<br/>

**1855** Emilie Topelius ostaa perheelle kesäpaikan, Majniemen, Uudenkaarlepyyn läheltä. Tytär Eva Maria syntyy 4. syyskuuta.<br/>

**1856** Ensimmäinen matka mannermaalle.<br/>
Matkakirjeitä »Söderom Östersjön» ja jatkokertomus »Vernas rosor» (joka jatkuu nimellä »Stjernan i molnet») *Helsingfors Tidningarissa*. (*Itämeren eteläpuolella*, *Vernan ruusut*)<br/>
*Läsebok för de lägsta läroverken i Finland. Naturens bok.*<br/>

**1857** Poika Rafael syntyy 12. toukokuuta.<br/>
Jatkokertomus »Guldspöket» *Helsingfors Tidningarissa*. (*Kulta-aave*)<br/>

**1858** Rafael kuolee yksivuotispäivänään. Topeliuksen satu »Om den sommar som aldrig kom» kertoo Rafaelin sairaudesta ja kuolemasta. (»Kesästä, joka ei koskaan tullut»)<br/>
Jatkokertomus »Brita Skrifvars» *Helsingfors Tidningarissa*. (*Briitta Skrifvars*)<br/>

**1859** Tytär Rosa Emilia syntyy 4. lokakuuta.<br/>
Jatkokertomus »Gröna kammaren i Linnais gård» *Helsingfors Tidningarissa*. (*Linnaisten kartanon viheriä kamari*, 1909 *Talvi-iltain tarinoissa*)<br/>

**1860** Jättää *Helsingfors Tidningarin* toimittajan tehtävän. Nya Theatern vihitään 28. marraskuuta Helsingissä käyttöön Topeliuksen näytelmällä *Prinsessan af Cypern*. (*Kypron prinsessa*, 1901)<br/>
Jatkokertomus »Simeon Levis resa till Finland år 5,870 efter verldens skapelse, efter de kristnes tideräkning det 1,900:de» *Helsingfors Tidningarissa*.<br/>
Novellit »Vincent Vågbrytaren» ja »Fröken Drifva» *Helsingfors Tidningarissa* (*Vinsentti Aallonhalkoja* ja *Neiti Drifva*) ja »Sampo Lappelill» *Eoksessa* (*Sampo Lappalainen*).<br/>
Bonniers julkaisee runokokoelman *Ljungblommor* uusittuna laitoksena nimellä *Sånger* I.<br/>
*Luonnon-kirja ala-alkeiskoulun tarpeeksi*<br/>

**1861** Tyttäret Toini ja Eva sairastuvat tulirokkoon. »Toinis julafton» julkaistaan *Eoksessa*. (»Toinin jouluaatto»)<br/>
*Dramatiska dikter*, ensimmäinen kokoelma.<br/>

**1862** Rosa-tytär kuolee 5. huhtikuuta. Matkoja Ruotsiin ja Englantiin, missä Topelius käy Lontoon maailmannäyttelyssä.<br/>
Jatkokertomukset »Källan i Ljungars skog» ja »Ljungars vapen» sekä »London bref» *Helsingfors Tidningarissa*.<br/>
Jatkokertomus »Toma hjertan» *Nya Dagligt Allehandassa*<br/>

**1863** Nimitetään 7. toukokuuta Suomen, Venäjän ja Pohjoismaiden historian varsinaiseksi professoriksi. Nya Theatern Helsingissä palaa toukokuun 7. ja 8. päivän välisenä yönä.<br/>
Jatkokertomus »Konungens handske» *Nya Dagligt Allehandassa*.<br/>
Jatkokertomus »Tant Mirabeau» *Helsingfors Tidningarissa*. (*Mirabeau-täti* 1882 *Talvi-iltain tarinoissa*)<br/>

**1864** Valitaan vasta perustetun Helsingin Taiteilijaseuran puheenjohtajaksi ja hoitaa tehtävää vuoteen 1889.<br/>

**1865** Ensimmäinen nide sarjasta *Läsning för barn*.<br/>

**1866** Alkaa julkaista kaunokirjallisia avustuksia *Åbo Underrättelserissä*. *Helsingfors Tidningar* ja *Helsingfors Dagblad* yhdistyvät nimellä *Helsingfors Dagblad*.<br/>
*Läsning för barn*, toinen nide.<br/>

**1867** *Välskärin kertomusten* (*Välskärin juttuja*) ensimmäinen osa ilmestyy suomalaisena käännöksenä. Aina-tytär menee 10. tammikuuta naimisiin maisteri, matematiikan opettaja Berndt Nybergin kanssa. Topelius nimitetään 6. maaliskuuta virsikirjakomitean jäseneksi.<br/>
*Läsning för barn*, kolmas nide.<br/>
Jatkokertomus »Pastorsvalet i Aulango» *Åbo Underrättelserissä*. (*Aulangon pastorinvaali* 1910 *Talvi-iltain tarinoissa*)<br/>

**1868** Valitaan Länsisuomalaisen osakunnan inspehtoriksi. Kesäkuussa Topeliuksen äiti Sofia sairastuu lavantautiin ja kuolee pian. Vuoden kuluttua Topelius kirjoittaa runon »Min moder». (»Äitini», suom. mm. Alpo Noponen ja Otto Manninen)<br/>

**1869** Topeliuksen tyttären tyttö Karin Nyberg syntyy.<br/>
*Tyhjät sydämet*<br/>
*Kuninkaan hansikas*<br/>

**1870** Valitaan Suomen Muinaismuistoyhdistyksen ensimmäiseksi sihteeriksi. Ruotsalaisen Rouvasväenkoulun kouluneuvoston puheenjohtajaksi Helsingissä. Topeliuksen aloitteesta perustetaan Kevät-yhdistys pikkulintujen suojaksi.<br/>
Runokokoelma *Sånger II. Nya blad*<br/>

**1871** *Läsning för barn*, neljäs nide.<br/>

**1872** Valitaan yliopiston vararehtoriksi.<br/>
*En resa i Finland*. Ensimmäinen sarja (–1874).<br/>

**1873** Kuddnäs myydään syyskuussa, ja Topelius kirjoittaa julkaisematta jääneen runon »Varför sålde du mig?».<br/>
*Matkustus Suomessa*<br/>

**1874** Matka Pietariin, missä Topelius edustaa yliopistoa varakansleri, kreivi Alexander Armfeltin 80-vuotispäivillä.<br/>
*Suomen herttuatar*<br/>
*Lukemisia lapsille* I ja II<br/>

**1875** Nimitetään tammikuussa yleisen historian professoriksi ja valitaan toukokuussa Keisarillisen Aleksanterin-Yliopiston rehtoriksi. Virsikirjakomitean jäsen 1875–1879. Syksyn ja talven Topelius viettää perheineen Välimeren rannikolla Ranskassa.<br/>
*Läsebok för de lägsta läroverken i Finland. II kursen: Boken om vårt land.*<br/>
*Lukemisia lapsille* III<br/>

**1876** Astuu yliopiston rehtorin virkaan kahdeksi vuodeksi.<br/>
*Lukukirja alimmaisille oppilaitoksille: Maamme kirja.*<br/>

**1877** Valitaan filosofisen tiedekunnan promoottoriksi.<br/>

**1878** Jättää rehtorin tehtävät ja saa valtioneuvoksen arvonimen.<br/>
*Välskärin kertomuksia* (–1882)<br/>

**1879** Muuttaa 28. toukokuuta Koivuniemeen Sipooseen.<br/>
Jatkokertomus »Ungdomsdrömmar» *Nya Dagligt Allehandassa*.<br/>
*Lukemisia lapsille* IV<br/>

**1880** *Läsning för barn*, viides nide.<br/>
*Vinterqvällar. I:1–2.*<br/>
*Nuoruuden unelmia*<br/>

**1881** *Vinterqvällar. II:1*<br/>
*Dramatiska dikter* (osittain samoja kuin 1861).<br/>
*Talvi-iltain tarinoita* (–1886)<br/>

**1882** *Vinterqvällar. II:2*<br/>
*Lukemisia lapsille* V<br/>

**1883** *Lukemisia lapsille* VI<br/>

**1884** Topelius on mukana perustamassa kristillis-isänmaallista, suomenmielistä *Finland*-lehteä.<br/>
*Läsning för barn*, kuudes nide.<br/>

**1885** Emilie Topelius kuolee 14. marraskuuta. Topelius ilmaisee puolison kaipuunsa runossa »Noli me tangere», joka sisältyy kokoelmaan *Ljung*. Lastenlehti *Nya Trollsländan* alkaa ilmestyä.<br/>
*Kuningatar Sofia Magdalenan korvarenkaat* suomennettuna *Talvi-iltain tarinoissa*.<br/>

**1886** Saa Ruotsin Akatemian suuren kultamitalin. Oleskelee Saksan ja Sveitsin Alpeilla terveyttään hoitamassa.<br/>
Jatkokertomus »Planeternas skyddslingar» *Finlandissa* ja *Nya Dagligt Allehandassa* (–1888).<br/>
*Lukemisia lapsille* 1–8<br/>

**1887** Valitaan Länsisuomalaisen osakunnan kunniajäseneksi.<br/>

**1888** Käy Tukholmassa täydentämässä tutkimuksiaan *Planeternas skyddslingar*-kirjan painosta varten.<br/>

**1889** Runokokoelma *Sånger III. Ljung*<br/>
*Planeternas skyddslingar*<br/>

**1890** Riemumaisteri promootiossa 30. toukokuuta.<br/>
*Tähtien turvatit*<br/>

**1891** Eva-tytär solmii avioliiton ruotsalaisen taiteilijan Johan Axel Gustaf Anderssonin kanssa, joka vuonna 1904 ottaa nimen Acke.<br/>
*Läsning för barn*, seitsemäs nide.<br/>

**1892** Työstää kaksi lukua kuvateokseen *Finland i 19:de seklet*. *Finland*-lehti lakkaa ilmestymästä.

**1893** Topelius sairastuu vaikeaan mahakatarriin.<br/>
*Evangelium för barnen*<br/>
*Evankeliumi lapsille*<br/>
*Suomi 19:llä vuosisadalla*<br/>

**1894** Saa lievän halvauskohtauksen.<br/>

**1896** Kylpyläkuuri Visbyssä.<br/>
*Läsning för barn*, kahdeksas nide.<br/>
*Vinterqvällar. III:1*<br/>
*Ljungarsin taru*<br/>

**1897** Riemutohtori promootiossa 31. toukokuuta.<br/>
*Vinterqvällar. III:2*<br/>
*Rautakylän vanha parooni*<br/>

**1898** Viettää 80-vuotispäiväänsä Helsingissä 14. tammikuuta. Kuolee Koivuniemessä 12. maaliskuuta. Haudataan Helsingin Vanhalle hautausmaalle 21. maaliskuuta.<br/>
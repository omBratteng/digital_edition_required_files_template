# Kronologi

**1818** Zacharias Topelius föds den 14 januari på Kuddnäs gård utanför Nykarleby. Föräldrar är provinsialläkaren Zacharias Topelius d.ä. och Catharina Sofia, f. Calamnius.<br/>

**1820** Systern Johanna Sofia föds den 1 mars.<br/>

**1825** Barnen Topelius får sin första informator, kusinen Frans Toppelius, som senare blir brukspredikant i Orisberg i Storkyrö i Österbotten.<br/>

**1829** Påbörjar skolgången i trivialskolan i Uleåborg, där han bor hos farbrodern Gustaf Toppelius fram till våren 1832.<br/>

**1831** Fadern dör den 23 januari. Före sin död överlämnade han ansvaret för den unge Topelius uppfostran åt brodern Gustaf.<br/>

**1832** Privatelev hos J.L. Runeberg i Helsingfors. Topelius tidigaste dikter (bl.a. »Efter Runeberg») skrevs under vistelsen i Runebergs hem.<br/>

**1833** Avlägger studentexamen i Helsingfors den 4 juni (godkänd med 14 röster eller lägsta approbatur cum laude). Skriver in sig i Österbottniska avdelningen den 6 juni och inleder universitetsstudierna vid Kejserliga Alexanders-Universitetet i Helsingfors i oktober.<br/>

**1834** Konfirmeras i Nykarleby kyrka den 20 juli.<br/>

**1835** Inträder i Österbottniska avdelningens tidningsredaktion den 6 mars.<br/>

**1837** Väljs den 31 oktober till en av de tio censorer som övervakar moralen inom Österbottniska avdelningen.<br/>

**1838** Debuterar i tryck med dikten »Den stolta Rosen» i *Helsingfors Morgonblad* den 16 juli.<br/>

**1840** Filosofie kandidat den 12 maj. Promoveras till filosofie magister den 20 juli.<br/>

**1841** Anställs som redaktör för *Helsingfors Tidningar* den 20 december.
Nordösterbottniska avdelningens sekreterare (–1843).<br/>

**1842** Förlovar sig i Nykarleby med Emilie Lindqvist.
Väljs till sekreterare i Societas pro Fauna et Flora Fennica.<br/>
»Leopoldinerbrev» 1842–1853, *Helsingfors Tidningar*<br/>

**1843** Väljs till tillförordnad kurator för Nordösterbottniska avdelningen 1843–1844. Reser för första gången till Sverige och besöker Stockholm och Uppsala. Håller föredraget *Äger Finska Folket en Historie?* på Österbottniska avdelningens Porthanfest den 9 november.<br/>

**1844** Avlägger licentiatexamen med huvudvitsord i historia den 8 november.<br/>

**1845** Tillförordnad kurator för Österbottniska avdelningen den 29 januari (–1847). Föredraget *Äger Finska Folket en Historie?* publiceras i omarbetad form men med samma grundtanke i österbottningarnas ströskrift *Joukahainen*.
Ingår äktenskap med Emilie Lindqvist i Nykarleby den 30 december.<br/>
*Finland framstäldt i teckningar* (–1852)<br/>
Diktsamlingen *Ljungblommor*<br/>
Följetongerna »Den evige studenten», »Den gamle beckbrännaren» (senare »Beckbrännaren, som alltid kom öfverst»), »Toholampi» och »Lindanserskan», *Helsingfors Tidningar*<br/>

**1846** Anställs som lärare i historia och svenska vid Helsingfors privatlyceum (–1850). Tjänstgör som e.o. amanuens vid Universitetsbiblioteket fram till 1851.
Dottern Aina Sofia föds den 5 oktober.<br/>
Följetongerna »Vattenmärket», »Uppbördsskrivaren», »Trollpackorna i Uleåborg» och »Häradshövdingen», *Helsingfors Tidningar*<br/>

**1847** Filosofie doktor den 22 juni med avhandlingen *De modo matrimonia jugendi apud Fennos quondam vigente* om fornfinnarnas giftermålsseder.
Tillträder som Finska konstföreningens sekreterare (–1869).<br/>
*Sagor. Första samlingen*<br/>

**1848** Sonen Mikael föds den 6 mars.<br/>
Följetongen »Drottning Sofia Magdalena» (i Vinterqvällar under rubriken »Drottning Sofia Magdalenas örhängen»), *Helsingfors Tidningar*<br/>
*Sagor. Andra samlingen*<br/>

**1849** Följetongerna »Gamla baron på Rautakylä» och »Vikingens grav», *Helsingfors Tidningar*<br/>
*Sagor. Tredje samlingen*<br/>

**1850** På våren nedkommer Emilie Topelius med en dödfödd flicka och den 6 september dör sonen Mikael. Topelius skriver de två dikterna »En liten pilt» och »Två englar» till minne av sonen.<br/>
Diktsamlingen *Ljungblommor. Andra samlingen*<br/>
Följetongen »Hertiginnan af Finland», *Helsingfors Tidningar*<br/>
*Hertiginnan af Finland* utkommer som bok<br/>

**1851** Skådespelet *Efter femtio år*, som är en dramatisering av »Gamla baron på Rautakylä», har premiär den 14 mars.<br/>
Följetongen »Fältskärns berättelser», *Helsingfors Tidningar* (–1866)<br/>

**1852** Utnämns den 18 augusti till lektor i historia vid Vasa gymnasium, men tillträder inte tjänsten. Pacius och Topelius opera *Kung Carls jagt* har premiär på Helsingfors theater den 24 mars.
Emilie Topelius nedkommer med en dödfödd pojke.<br/>
*Sagor. Fjerde samlingen*<br/>

**1853** Skådespelet *Regina von Emmeritz*, med motiv från första cykeln i *Fältskärns berättelser*, har premiär i Helsingfors den 13 april.<br/>
*Fältskärns berättelser* (–1867)<br/>

**1854** Utnämns den 15 mars till e.o. professor i Finlands historia. Dottern Toini Mathilda föds den 14 mars.<br/>
Diktsamlingen *Ljungblommor. Tredje samlingen*<br/>

**1855** Emilie Topelius köper sommarstället Majniemi utanför Nykarleby åt familjen. Dottern Eva Maria föds den 4 september.<br/>

**1856** Första resan till kontinenten.<br/>
Resebreven »Söderom Östersjön» och följetongen »Vernas rosor» (fortsattes under titeln »Stjernan i molnet»), *Helsingfors Tidningar*<br/>
*Läsebok för de lägsta läroverken i Finland. I kursen: Naturens bok*<br/>

**1857** Sonen Rafael föds den 12 maj.<br/>
Följetongen »Guldspöket» (i *Vinterqvällar* med titeln »Det gyllene spöket»)<br/>

**1858** Rafael dör på sin ettårsdag. Topelius saga »Om den sommar som aldrig kom» berättar om sonens sjukdom och död.<br/>
Följetongen »Brita Skrifvars», *Helsingfors Tidningar*<br/>

**1859** Dottern Rosa Emilia föds den 4 oktober.<br/>
Följetongen »Gröna kammaren i Linnais gård», *Helsingfors Tidningar*<br/>

**1860** Lämnar redaktörsposten för *Helsingfors Tidningar*. Nya Theatern i Helsingfors invigs den 28 november med Topelius sagospel *Prinsessan af Cypern*.<br/>
Följetongen »Simeon Levis resa till Finland år 5,870 efter verldens skapelse, efter de kristnes tideräkning det 1,900:de», *Helsingfors Tidningar*<br/>
Följetongerna »Vincent Vågbrytaren» och »Fröken Drifva», *Helsingfors Tidningar*<br/>
»Sampo Lappelill», *Eos*<br/>
Reviderad upplaga av diktsamlingen *Ljungblommor* på Bonniers förlag under titeln *Sånger* I<br/>

**1861** Döttrarna Toini och Eva insjuknar i scharlakansfeber. »Toinis julafton» publiceras i Eos.<br/>
*Dramatiska dikter. Första samlingen*<br/>

**1862** Dottern Rosa dör den 5 april. Resor till Sverige och England, där Topelius besöker världsutställningen i London.<br/>
Följetongerna »Källan i Ljungars skog» och »Ljungars vapen» samt resebreven »London-bref», *Helsingfors Tidningar*<br/>
Följetongen »Toma hjertan», *Nya Dagligt Allehanda*<br/>

**1863** Utnämns den 7 maj till ordinarie professor i finsk, rysk och nordisk historia. Nya Theatern i Helsingfors brinner natten mellan den 7 och 8 maj.<br/>
Följetongen »Konungens handske», *Nya Dagligt Allehanda*<br/>
Följetongen »Tant Mirabeau», *Helsingfors Tidningar*<br/>

**1864** Väljs till ordförande för det nygrundade Konstnärsgillet i Helsingfors och innehar ordförandeskapet till 1889.<br/>

**1865** Första bandet av *Läsning för barn*<br/>

**1866** Börjar publicera skönlitterära bidrag i *Åbo Underrättelser*. *Helsingfors Tidningar* och *Helsingfors Dagblad* går samman under namnet *Helsingfors Dagblad*.<br/>
Andra bandet av *Läsning för barn*<br/>

**1867** Första cykeln av *Fältskärns berättelser* utkommer i finsk översättning.
Dottern Aina gifter sig den 10 januari med magistern och lektorn i matematik Berndt Nyberg. Topelius utses den 6 mars till medlem av psalmbokskommittén.<br/>
Tredje bandet av *Läsning för barn*<br/>
Följetongen »Pastorsvalet i Aulango», *Åbo Underrättelser*<br/>

**1868** Utses till Västfinska nationens inspektor. I juni insjuknar Topelius mor Sofia i tyfus och avlider kort därefter. Ett år senare skriver Topelius dikten »Min moder».<br/>

**1869** Topelius dotterdotter Karin Nyberg föds.<br/>

**1870** Väljs till Finska Fornminnesföreningens första sekreterare. Blir ordförande i skolrådet för Svenska Fruntimmersskolan i Helsingfors. Majföreningen för småfåglarnas skydd grundas på Topelius initiativ.<br/>
Diktsamlingen *Sånger II. Nya blad*<br/>

**1871** Fjärde bandet av *Läsning för barn*<br/>

**1872** Väljs till prorektor för universitetet.<br/>
*En resa i Finland. Första serien* (–1874)<br/>

**1873** Kuddnäs säljs i september och Topelius skriver den opublicerade dikten »Varför sålde du mig?»<br/>

**1874** Resa till S:t Petersburg, där Topelius representerar universitetet på vicekanslern, greve Alexander Armfelts 80-årsdag.<br/>

**1875** Utnämns i januari till professor i allmän historia och väljs i maj till rektor för Kejserliga Alexanders-Universitetet. Medlem i psalmbokskommittén 1875–1879. Hösten och vintern vistas Topelius med familj vid franska Medelhavskusten.<br/>
*Läsebok för de lägsta läroverken i Finland. II kursen: Boken om vårt land*<br/>

**1876** Tillträder som universitetsrektor på två år.<br/>

**1877** Utses till promotor för filosofiska fakulteten.<br/>

**1878** Lämnar posten som rektor för universitetet i Helsingfors och hedras med statsråds titel.<br/>

**1879** Flyttar till Björkudden i Sibbo den 28 maj.<br/>
Följetongen »Ungdomsdrömmar», *Nya Dagligt Allehanda*<br/>

**1880** Femte bandet av *Läsning för barn*<br/>
*Vinterqvällar. I:1–2*<br/>

**1881** *Vinterqvällar. II:1*<br/>
*Dramatiska dikter* (delvis samma innehåll som 1861)<br/>

**1882** *Vinterqvällar. II:2*<br/>

**1884** Topelius är med om att grunda den kristet-fosterländska och finsksinnade tidningen Finland.<br/>
Sjätte bandet av *Läsning för barn*<br/>

**1885** Emilie Topelius avlider den 14 november. I dikten »Noli me tangere», som ingår i samlingen *Ljung*, uttrycker Topelius sin saknad över hustrun. Barntidningen *Nya Trollsländan* börjar utkomma.<br/>

**1886** Tilldelas Svenska Akademiens stora guldmedalj. Vistas i de tyska och schweiziska alperna för att sköta sin hälsa.<br/>
Följetongen »Planeternas skyddslingar», *Finland* och *Nya Dagligt Allehanda* (–1888)<br/>

**1887** Väljs till hedersmedlem i Västfinska nationen.<br/>

**1888** Besöker Stockholm för att komplettera sin forskning inför bokupplagan av *Planeternas skyddslingar*.<br/>

**1889** Diktsamlingen *Sånger III. Ljung*<br/>
*Planeternas skyddslingar*<br/>

**1890** Jubelmagister vid promotionen den 30 maj.<br/>

**1891** Dottern Eva ingår äktenskap med den svenske konstnären Johan Axel Gustaf Andersson, som 1904 tar namnet Acke.<br/>
Sjunde bandet av *Läsning för barn*<br/>

**1892** Arbetar på två kapitel till det illustrerade verket *Finland i 19:de seklet*. Tidningen *Finland* upphör att utkomma.

**1893** Insjuknar i svårartad magkatarr.<br/>
*Evangelium för barnen*<br/>

**1894** Drabbas av ett lindrigt slaganfall.<br/>

**1896** Badkur i Visby.<br/>
Åttonde bandet av *Läsning för barn*<br/>
*Vinterqvällar. III:1*<br/>

**1897** Jubeldoktor vid promotionen den 31 maj.<br/>
*Vinterqvällar. III:2*<br/>

**1898** Firar sin 80-årsdag i Helsingfors den 14 januari. Avlider på Björkudden den 12 mars och blir begraven på Helsingfors gamla begravningsplats den 21 mars.<br/>
Zacharias Topelius korrespondens med förlag och översättare
-----------------------------------------------------------

Den första brevutgåvan inom Zacharias Topelius Skrifter utgörs av författarens korrespondens med förlag och översättare. Den mest omfattande korrespondensen, med Albert Bonniers förlag, publicerades hösten 2013, och den kompletterades 2015 med breven till och från övriga förlag. Utgåvan omfattar 981 brev fördelade på tjugo förlag, varav nio finländska. Därtill ingår Topelius korrespondens med aderton översättare, fem i Finland och tretton i utlandet. Breven visar bl.a. hur utsatta författarna var utan internationella avtal om äganderätt till litterära verk.

  

Inledningen ger en översikt av förlagssituationen i Finland till slutet av 1800-talet, därefter följer presentationer av de enskilda korrespondenserna.

  

_Zacharias Topelius korrespondens med förlag och översättare_ är del XX i Zacharias Topelius Skrifter.

  

Utgivare är Carola Herberts.
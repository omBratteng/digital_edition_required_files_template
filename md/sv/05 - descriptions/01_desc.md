Ljungblommor
------------

Första delen i Zacharias Topelius Skrifter innehåller diktsamlingarna _Ljungblommor I–III_ (1845, 1850, 1854) samt de dikter som författaren fogade till dem i urvalet _Sånger_ (1860). Inledning och kommentarer placerar in den tidiga lyriken i författarskapet och i tiden, ger dikterna kronologiska fästpunkter och dokumenterar deras genomslag i tonsättningar och översättningar.

  

Utgivare är Carola Herberts under medverkan av Clas Zilliacus.
Hertiginnan af Finland och andra historiska noveller
----------------------------------------------------

_Hertiginnan af Finland_ (1850) innehåller både en skildring av Hattarnas krig 1741–1743 och romantiska förvecklingar. Den var Topelius dittills mest ambitiösa prosaverk och betraktas nu som den första historiska romanen i vår litteraturhistoria. De tre andra novellerna i utgåvan utspelar sig under Gustav III:s krig. Verken skrevs mellan 1846 och 1856.

  

_Hertiginnan af Finland och andra historiska noveller_ är del V i utgåvan Zacharias Topelius Skrifter.

  

Utgivare är Pia Forssell, i inledningen medverkar Matti Klinge och i den textkritiska kommentaren Anna Movall.